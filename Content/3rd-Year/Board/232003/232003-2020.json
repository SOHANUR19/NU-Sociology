[
    {
        "code": "232003",
        "question": "“গ্রামীণ পরিবেশে জীবন ব্যবস্থার সামাজিক অধ্যয়নই গ্রামীণ সমাজবিজ্ঞান” -উক্তিটি কার?",
        "answer": "বিশিষ্ট গ্রামীণ সমাজতাত্ত্বিক ডি. স্যান্ডারসনের।",
        "year": "3rd",
        "exam_year": "2020",
        "sl": "ক",
        "section": "ক-বিভাগ",
        "id": "232003_2020_01_01",
        "type": "Board"
    },
    {
        "code": "232003",
        "question": "“Rural Development: Principles, Policies and Management”-গ্রন্থের রচয়িতা কে?",
        "answer": "কাতার সিং।",
        "year": "3rd",
        "exam_year": "2020",
        "sl": "খ",
        "section": "ক-বিভাগ",
        "id": "232003_2020_01_02",
        "type": "Board"
    },
    {
        "code": "232003",
        "question": "“কৃষক সমাজ” -প্রত্যয়টি কে প্রথম ব্যবহার করেন?",
        "answer": "চায়ানভ।",
        "year": "3rd",
        "exam_year": "2020",
        "sl": "গ",
        "section": "ক-বিভাগ",
        "id": "232003_2020_01_03",
        "type": "Board"
    },
    {
        "code": "232003",
        "question": "সালিশ শব্দটি কোন ভাষা হতে এসেছে?",
        "answer": "আরবি “ছালাছা” শব্দ হতে এসেছে।",
        "year": "3rd",
        "exam_year": "2020",
        "sl": "ঘ",
        "section": "ক-বিভাগ",
        "id": "232003_2020_01_04",
        "type": "Board"
    },
    {
        "code": "232003",
        "question": "১৯৫০ সালের ভূমিসংস্কারের মূলমন্ত্র কী ছিল?",
        "answer": "“লাঙল যার, জমি তার।”",
        "year": "3rd",
        "exam_year": "2020",
        "sl": "ঙ",
        "section": "ক-বিভাগ",
        "id": "232003_2020_01_05",
        "type": "Board"
    },
    {
        "code": "232003",
        "question": "“দারিদ্র্যের দুষ্টচক্র” -প্রত্যয়টির প্রবক্তা কে?",
        "answer": "অধ্যাপক র‍্যাগনার নার্কস।",
        "year": "3rd",
        "exam_year": "2020",
        "sl": "চ",
        "section": "ক-বিভাগ",
        "id": "232003_2020_01_06",
        "type": "Board"
    },
    {
        "code": "232003",
        "question": "সবুজ কর কী?",
        "answer": "গ্রিনহাউজ গ্যাস উৎপাদনকারী দেশগুলোর ওপর যে কর ধার্য করা হয় তাকে সবুজ কর বলে।",
        "year": "3rd",
        "exam_year": "2020",
        "sl": "ছ",
        "section": "ক-বিভাগ",
        "id": "232003_2020_01_07",
        "type": "Board"
    },
    {
        "code": "232003",
        "question": "গ্রামীণ ক্ষমতা কাঠামোর মূল ভিত্তি কী?",
        "answer": "ভূমি।",
        "year": "3rd",
        "exam_year": "2020",
        "sl": "জ",
        "section": "ক-বিভাগ",
        "id": "232003_2020_01_08",
        "type": "Board"
    },
    {
        "code": "232003",
        "question": "নাচলের রাণি কে ছিলেন?",
        "answer": "ইলামিত্র।",
        "year": "3rd",
        "exam_year": "2020",
        "sl": "ঝ",
        "section": "ক-বিভাগ",
        "id": "232003_2020_01_09",
        "type": "Board"
    },
    {
        "code": "232003",
        "question": "সবুজ বিপ্লবের মূল লক্ষ্য কী?",
        "answer": "নিবিড় চাষাবাদের মাধ্যমে প্রচুর ফসল উৎপাদন করা।",
        "year": "3rd",
        "exam_year": "2020",
        "sl": "ঞ",
        "section": "ক-বিভাগ",
        "id": "232003_2020_01_10",
        "type": "Board"
    },
    {
        "code": "232003",
        "question": "স্থানান্তর গমন কী?",
        "answer": "নানাবিধ পারিপার্শ্বিক ও আর্থসামাজিক কারণে কোনো অঞ্চলের জনসমষ্টির স্থায়ী অবস্থান পরিবর্তনকে স্থানান্তর বলে।",
        "year": "3rd",
        "exam_year": "2020",
        "sl": "ট",
        "section": "ক-বিভাগ",
        "id": "232003_2020_01_11",
        "type": "Board"
    },
    {
        "code": "232003",
        "question": "DFID -এর পূর্ণরূপ কী?",
        "answer": "Department For In. national Development.",
        "year": "3rd",
        "exam_year": "2020",
        "sl": "ঠ",
        "section": "ক-বিভাগ",
        "id": "232003_2020_01_12",
        "type": "Board"
    },
    {
        "code": "232003",
        "question": "কৃষক সমাজ বলতে কী বুঝ?",
        "answer": "<b>ভূমিকাঃ</b> কৃষক সমাজ বলতে সেই ধরনের সমাজব্যবস্থাকে বুঝায় যাদের উৎপাদন কর্মকাণ্ড পরিচালিত হয় বাজার মুনাফা লাভের উদ্দেশ্য নয়, মূলত পরিবারের খাদ্যদ্রব্য ও অন্যান্য প্রয়োজন মিটানোর নিমিত্তে। এ শ্রেণির কৃষকদের সমন্বয়ে গড়ে ওঠে কৃষক সমাজ। বাংলাদেশ একটি কৃষিপ্রধান দেশ এবং এদেশের অধিকাংশ গ্রামীণ সমাজব্যবস্থাই হলো কৃষকভিত্তিক।\n<br>\n<b>❑ কৃষক সমাজঃ</b> কৃষক সমাজের ইংরেজি প্রতিশব্দ Peasant society, Peasant এবং Society, এ শব্দ দুটির সমন্বয়ে Peasant society প্রত্যয়টি গঠিত।\n<br>\nকৃষক শ্রেণি ও কৃষি ব্যবস্থাকে কেন্দ্র করে যে সমাজ পরিচালিত হয় এবং যে সমাজের প্রাণশক্তি হচ্ছেন কৃষক, সে সমাজকে আমরা কৃষক সমাজ বলতে পারি। বস্তুত বাংলাদেশ একটি কৃষিপ্রধান দেশ। এজন্য এদেশের অধিকাংশ গ্রামীণ সমাজব্যবস্থাই হলো কৃষক সমাজ।\n<br>\nতাই কৃষক সমাজ বলতে বুঝায় কৃষিকাজের সাথে যুক্ত এমন এক সমষ্টি যারা সনাতন উপায়ে শ্রম বিক্রি করে এবং সাধারণ যন্ত্রপাতি ব্যবহার করে কেবল নিজস্ব পরিবারের প্রয়োজন মিটায়। সেই সাথে তারা পারস্পরিক সম্পর্কসূত্রে আবদ্ধ হয়ে ভাবের আদানপ্রদান করে থাকে, যার মাধ্যমে সাধারণ প্রথা ও সংস্কৃতি গড়ে তোলে।\n<br>\nসুতরাং, কৃষিজীবী মানুষের সমাজকে আমরা কৃষক সমাজ বলতে পারি।\n<br>\n<b>উপসংহারঃ</b> পরিশেষে বলা যায় যে, বাংলাদেশ প্রধানত একটি কৃষিপ্রধান দেশ। এজন্য এদেশের অধিকাংশ গ্রামীণ সমাজব্যবস্থাই হলো কৃষক সমাজ। অন্যান্য দেশের তুলনায় এদেশের কৃষক সমাজ বেশ স্বতন্ত্র প্রকৃতির। এদেশের কৃষক সমাজের মধ্যে অসম ভূমিস্বত্ব ব্যবস্থা, আধুনিক প্রযুক্তি ও ঐতিহ্যের সংমিশ্রণ, সহজসরল প্রকৃতি প্রভৃতি বৈশিষ্ট্য-লক্ষ করা যায়।",
        "year": "3rd",
        "exam_year": "2020",
        "sl": "২",
        "section": "খ-বিভাগ",
        "id": "232003_2020_02_02",
        "type": "Board"
    },
    {
        "code": "232003",
        "question": "গ্রামীণ বসতির বৈশিষ্ট্য উল্লেখ কর।",
        "answer": "<b>ভূমিকাঃ</b> গ্রামীণ জনগণ যে পারিপার্শ্বিক সুবিধাকে বেছে নিয়ে একটি নির্দিষ্ট স্থানে বসবাস করে তাকে গ্রামীণ বসতি বলে। বর্তমান বিশ্বে সমগ্র জনগোষ্ঠীর অর্ধেকের বেশি। এখনো গ্রামীণ বসতিতে বাস করে। গ্রামীণ বসতিতে যেসব জনগণ বাস করে তাদের অর্থনীতির মূল চালিকাশক্তি কৃষি ব্যবস্থা। এ গ্রামীণ বসতির স্বতন্ত্র কিছু বৈশিষ্ট্য রয়েছে যা শহরের বসতির চেয়ে আলাদা। এসর প্রকৃতি ও বৈশিষ্ট্যই গ্রামীণ বসূতিকে বিশিষ্টতা দান করে।\n<br>\n<b>❑ গ্রামীণ বসতির প্রকৃতি বা স্বরূপঃ</b> গ্রামীণ বসতির প্রকৃতি হচ্ছে চারপাশে চাষযোগ্য ভূমি এবং তারই মধ্যে কৃষকের বসতবাড়ি, উঠান ও অন্যান্য প্রয়োজনীয় জিনিসপত্র। নিম্নে গ্রামীণ বসতির প্রকৃতি বা স্বরূপ আলোচনা করা হলো-\n<br>\n<b>১. নির্দিষ্ট সীমারেখাঃ</b> গ্রামীণ বসতির ক্ষেত্রে জনগণ একটি নির্দিষ্ট সীমায় বসবাস করে। জনগণ একটি নির্দিষ্ট স্থানে বাস করে এবং আওতার মধ্যে থেকে জীবনজীবিকা নির্বাহ করে থাকে।\n<br>\n<b>২. জনসংখ্যাঃ</b> গ্রাম এবং শহরের জনসংখ্যা এক নয়। সাধারণত গ্রামে লোকসংখ্যার বসবাস অনেক বেশি হয়ে থাকে। গ্রামীণ বসতিতে লোকসংখ্যার হার গ্রামভেদে ভিন্ন হয়ে থাকে। কেননা কোনো গ্রাম অনেক বড়, আবার কোনোটি ছোট বা মাঝারি প্রকৃতির। কাজেই গ্রামভেদে জনসংখ্যা ভিন্ন ভিন্ন প্রকৃতির হয়। এক্ষেত্রে এক হাজার পর্যন্ত লোকের স্থায়ী বাসকে গ্রাম বলা হয়।\n<br>\n<b>৩. পেশা ও অর্থব্যবস্থাঃ</b> গ্রামীণ জনগণের অর্থনীতির মূল উৎস কৃষি। তারা এ কৃষি ব্যবস্থার পাশাপাশি উৎপাদনশীল কাজে নিজেকে সর্বদা নিয়োজিত রাখে। গ্রামীণ বসতির অন্তর্গত সম্প্রদায় মাছ চাষ, পশুপালন, সবজি চাষ প্রভৃতি উৎপাদনশীল কাজ করে। গ্রামীণ জনগণের প্রত্যেক সদস্য প্রত্যক্ষ বা পরোক্ষভাবে এসব উৎপাদনশীল কাজে নিয়োজিত থাকে।\n<br>\n<b>৪. পরিবার ব্যবস্থাঃ</b> গ্রামীণ বসতির অন্যতম প্রকৃতি হলো সেখানকার পরিবারগুলো যৌথভাবে পরিচালিত। গ্রামীণ সমাজে অণু পরিবার খুব বেশি দেখা যায় না। পরিবারভিত্তিক কৃষির শ্রমের যোগান দিতে তারা যৌথ পরিবারে বসবাস করতে পছন্দ করে। এক্ষেত্রে বাবা-মা, ভাই-বোন, দাদা-দাদি, সন্তানের স্ত্রী প্রভৃতি সদস্য একত্রে বাস করে।\n<br>\n<b>৫. জ্ঞাতি সম্পর্কঃ</b> গ্রামে জ্ঞাতি সম্পর্কের বন্ধন অত্যন্ত দৃঢ়। কেননা গ্রামীণ সমাজের মানুষ একে অপরের সাথে ঘনিষ্ঠ সম্পর্কে আবদ্ধ। অন্যের বিপদে এগিয়ে যাওয়া, আত্মীয়স্বজনদের আতিথেয়তা, পরিচিত লোকদের সাথে কুশল বিনিময় প্রভৃতি তারা অত্যন্ত যত্নের সাথে করে থাকে। এমনকি তাদের সাথে ঝগড়া বিবাদ হলেও তা বেশিদিন স্থায়ী হয় না।\n<br>\n<b>৬. স্বতন্ত্রতাঃ</b> গ্রামীণ বসতির নিজস্ব ও স্বতন্ত্র কিছু বৈশিষ্ট্য রয়েছে যা তাকে অন্য গ্রাম থেকে আলাদা করে চিনতে সাহায্য করে। এক্ষেত্রে চারদিকে কৃষিজমি এবং তার মাঝখানে একটি বসতি গড়ে ওঠে। গ্রামগুলো পরিকল্পিতভাবে গড়ে ওঠে না। গ্রামের রাস্তাগুলো হয় কাঁচা এবং আঁকাবাঁকা। মাঝে মাঝে কোথাও রাস্তা এখনও তৈরি হয়নি।\n<br>\n<b>উপসংহারঃ</b> পরিশেষে বলা যায় যে, গ্রামীণ বসতির উল্লিখিত স্বরূপ ও প্রকৃতিই গ্রামীণ বসতিকে আলাদাভাবে চিনিয়ে দিতে সাহায্য করে। চারদিকে আবাদযোগ্য ভূমি, উঠোন ভরা শুকনো ফসল, গোয়ালভরা গবাদি পশু, পুকুর ভরা মাছ এখানকার বাস্তবচিত্র। মূলত গ্রামীণ বসতিতে আলোচ্য বৈশিষ্ট্যগুলো পরিলক্ষিত হয়, যা গ্রামীণ জীবনের প্রকৃত চিত্রকে ফুটিয়ে তোলে।",
        "year": "3rd",
        "exam_year": "2020",
        "sl": "৩",
        "section": "খ-বিভাগ",
        "id": "232003_2020_02_03",
        "type": "Board"
    },
    {
        "code": "232003",
        "question": "কৃষি বহির্ভূত কাজের স্বরূপ ব্যাখ্যা কর।",
        "answer": "<b>ভূমিকাঃ</b> অতীতে মানুষ কৃষিকে প্রধান পেশা হিসেবে বিবেচনা করতো। বর্তমানে আধুনিকতার অগ্রযাত্রার ফলে কৃষিকে তারা প্রধান পেশা হিসেবে মেনে নিচ্ছে না। মানুষের জীবনমানের পরিবর্তন, বাজার ব্যবস্থার বিকাশ, মুদ্রা অর্থনীতির উন্নয়ন ও ব্যাপক হারে ক্রয় ক্ষমতা বৃদ্ধি, গ্রাম পর্যায়ে ব্যবসায়ী শ্রেণির সম্প্রসারণ, মানসিকতা ও মূল্যবোধের পরিবর্তন ইত্যাদি মানুষকে ক্রমেই কৃষি বহির্ভূত কাজের দিকে ঠেলে দিচ্ছে।\n<br>\n<b>❑ কৃষি বহির্ভূত কাজের স্বরূপঃ</b> গ্রামীণ মানুষ কৃষিকাজ করে পরিবারের সম্পূর্ণ চাহিদা মিটাতে পারত না। ফলে তারা কৃষি পেশার বাইরের দিকে দৃষ্টি দিয়ে দেখল যে কৃষির চেয়ে বেশি অর্থ উপার্জন করা যায় কৃষি বহির্ভূত কাজে। এর মাধ্যমে পরিবারের সব ধরনের চাহিদা মিটানো সম্ভব। তাই তারা নিজেদের খাদ্যের স্বয়ংসম্পূর্ণতা নিয়ে আসার জন্য কৃষি বহির্ভূত কাজে নিয়োজিত হচ্ছে। নিম্নে এ সম্পর্কে আলোচনা করা হলো-\n<br>\n<b>১. ক্ষুদ্র ব্যবসাঃ</b> কৃষি বহির্ভূত কাজের মধ্যে অন্যতম হলো ক্ষুদ্র ব্যবসা। বর্তমানে বাজার ও মুদ্রা অর্থনীতির সম্প্রসারণের ফলে গ্রামীণ সমাজে যে ধরনের বাণিজ্যের বিস্তার ঘটেছে তার মধ্যে ক্ষুদ্র ও মাঝারি ব্যবসাই প্রধান। আর যেখানে সেখানে হাটবাজারের ফলে ক্ষুদ্র ব্যবসায়ীর সংখ্যা ক্রমশই বাড়ছে। ফলে মানুষ কৃষি পেশা থেকে সরে গিয়ে কৃষি বহির্ভূত কাজে মনোযোগ দিচ্ছে।\n<br>\n<b>২. চাকরিঃ</b> বর্তমানে গ্রামীণ সমাজে বসবাসকারী সরকারি বেসরকারি প্রতিষ্ঠান সেবা সংস্থায় কর্মরত ব্যক্তিদের কর্মকাণ্ড কৃষি বহির্ভূত কাজের একটা বিরাট অংশ। কেননা গ্রামীণ স্কুল, কলেজ, মাদ্রাসা, হাসপাতাল, ব্যাংক, বিমা ও বিভিন্ন বেসরকারি সংস্থায় কর্মরত ব্যক্তিরা কৃষিকাজ না করেই গ্রামীণ সমাজ কাঠামোতে বসবাস করে।\n<br>\n<b>৩. আত্মকর্মসংস্থানঃ</b> গ্রামীণ সমাজে ব্যবসা বাণিজ্য যা চাকরির বাইরে কিছু বিনিয়োগ ও নিয়মিত শ্রমদানের মাধ্যমে গড়ে তোলা প্রতিষ্ঠানের মালিককে আত্মকর্মসংস্থানের অধিকারী বলে গণ্য করা হয়। আর এধরনের জনগোষ্ঠীর উল্লেখযোগ্য একটি সংখ্যা . গ্রামীণ সমাজে পরিলক্ষিত হয়। এসব কাজে বেশি লাভ হয় বলে মানুষ কৃষি পেশা ছেড়ে দিয়ে এসব কৃষি বহির্ভূত কাজের দিকে বেশি অগ্রসর হচ্ছে।\n<br>\n<b>৪. কারিগরি শিক্ষাঃ</b> বর্তমান প্রেক্ষাপটে দেখা যায় যে, কারিগরি শিক্ষার্জন করলে দেশ ও দেশের বাইরে কর্মসংস্থানের সুযোগ হয়। আর কারিগরি শিক্ষা গ্রহণ করার পর যে কেউ ব্যক্তিগত উদ্যোগে স্বকর্মসংস্থানের সুযোগ সৃষ্টি করতে পারে। এর মাধ্যমে কৃষি পেশার চেয়ে বেশি অর্থ উপার্জন করতে পারে। তাই বর্তমানে গ্রামীণ সম্প্রদায়ের মানুষ কৃষি পেশা ছেড়ে দিয়ে কৃষি বহির্ভূত কাজের দিকে অগ্রসর হচ্ছে।\n<br>\n<b>৫. নগদ মূল্যে শ্রমদানঃ</b> বর্তমানে গ্রামীণ সমাজে এমন একটি গোষ্ঠী রয়েছে যারা কৃষির বাইরে অন্যান্য কর্মে নগদ মূল্যে শ্রমদান করে জীবিকানির্বাহ করে থাকে। আর এসব কর্মকাণ্ড এমন যে, কাজ করলেই অর্থ উপার্জন অবশ্যম্ভাবী। তাই গ্রামীণ সমাজের লোকেরা অতিমাত্রায় নগদ অর্থ উপার্জনের দিকে ঝুঁকে পড়ছে।\n<br>\n<b>উপসংহারঃ</b> পরিশেষে বলা যায় যে, বর্তমানে গ্রামীণ সমাজে সরকারি বেসরকারি উদ্যোগে বিভিন্ন ধরনের সংস্থার বিস্তারের ফলে গ্রামের মানুষ কৃষি বহির্ভূত কাজে নিয়োজিত হচ্ছে। এর ফলে একদিকে যেমন আত্মনির্ভরশীলতা বৃদ্ধি পাচ্ছে, অন্যদিকে বেকারত্ব নামক ব্যাধিটা দেশ থেকে দূরীভূত হচ্ছে এবং সর্বোপরি দেশের উন্নয়ন সাধিত হচ্ছে।",
        "year": "3rd",
        "exam_year": "2020",
        "sl": "৪",
        "section": "খ-বিভাগ",
        "id": "232003_2020_02_04",
        "type": "Board"
    },
    {
        "code": "232003",
        "question": "ভূমিসংস্কার বলতে কী বুঝ?",
        "answer": "<b>ভূমিকাঃ</b> কৃষি ব্যবস্থার উন্নয়নের জন্য ভূমিসংস্কারের গুরুত্ব অপরিসীম। ভূমিসংস্কার বলতে বুঝায় ভূমিস্বত্ব ব্যবস্থায় বিদ্যমান ত্রুটি বা সমস্যাসমূহ দূর করে ভূমিম্বত্ব ব্যবস্থার পরিবর্তন সাধন করা। বাংলাদেশসহ তৃতীয় বিশ্বের অনেক উন্নয়নশীল দেশের ভূমিস্বত্ব ব্যবস্থা ত্রুটিপূর্ণ। বাংলাদেশ কৃষিনির্ভর অর্থনীতির দেশ। এজন্য এদেশের ভূমির মালিকানাকে সুসম করার লক্ষ্যে ভূমিসংস্কারের গুরুত্ব অপরিসীম।\n<br>\n<b>❑ ভূমিসংস্কারঃ</b> ভূমিসংস্কার বলতে উপযুক্ত আইন প্রণয়নের মাধ্যমে দেশের প্রচলিত ভূমিস্বত্ব ব্যবস্থার সংস্কার সাধনকে বুঝায়। অন্যভাবে বলা যায়, জমির মালিকানার সর্বোচ্চ সীমা বেঁধে দিয়ে প্রাপ্ত উদ্বৃত্ত জমি ব্যক্তিমালিকানায় চাষাবাদের জন্য ক্ষুদ্র কৃষক ও কৃষি শ্রমিকদের পুনর্বণ্টন করাকে ভূমিসংস্কার বলে। ত্রুটিপূর্ণ ভূমি মালিকানা ব্যবস্থা কৃষি উন্নয়নের পথে প্রতিবন্ধকতা স্বরূপ। ভূমিসংস্কারের মাধ্যমে ভূমির সুসম মালিকানা নিশ্চিত করতে পারলে কৃষি উৎপাদন বৃদ্ধি পাবে, কৃষকদের আয় বাড়বে এবং তাদের জীবনযাত্রার মান উন্নত হবে।\n<br>\n<b>প্রামাণ্য সংজ্ঞাঃ</b><br>\n<b>অর্থনীতিবিদ ড. কাজী খলীকুজ্জামান (Dr. Kazi Kholikuzzaman)</b> বলেন, “ভূমিসংস্কার মূলত একটি রাজনৈতিক প্রক্রিয়া এবং এক্ষেত্রে জনগণের সক্রিয় অংশগ্রহণ একান্ত আবশ্যক।”\n<br>\n<b>অর্থনীতিবিদ আবুল বারাকাত (Abul Barakat)</b> এর মতে, “ভূমিসংস্কার একটি মৌলিক ও বৈপ্লবিক কর্মকাণ্ড। এজন্য রাষ্ট্রীয় বলপ্রয়োগ অপরিহার্য।”\n<br>\n<b>অধ্যাপক মুহম্মদ আবদুল হামিদ (Mohamad Abdul Hamid)</b> তার পল্লি উন্নয়ন ও বাংলাদেশ গ্রন্থে বলেন, “পল্লি উন্নয়নের লক্ষ্যে অস্তিত্বশীল ভূমিব্যবস্থার সমস্যা ও সীমাবদ্ধতা শনাক্ত করে তার সংস্কারমূলক কার্যক্রম নির্ণয় ও তা বাস্তবায়নের রূপরেখাই হলো ভূমিসংস্কার।”\n<br>\nসুতরাং, ভূমিসংস্কার হলো একটি রাজনৈতিক প্রতিষ্ঠানের পদক্ষেপ, যা রাজনীতিহীন ভূমিসংস্কার বর-কনে ছাড়া বিবাহের মজলিসের মতো।\n<br>\n<b>উপসংহারঃ</b> পরিশেষে বলা যায় যে, বাংলাদেশ কৃষিপ্রধান দেশ হওয়ায় এদেশের কৃষির উন্নতির জন্য ভূমিসংস্কারের গুরুত্ব অপরিসীম। এদেশের বিপর্যন্ত অর্থনীতির পুনর্গঠনে মনোযোগ প্রদান করা প্রয়োজন। ভূমিসংস্কারকে বাদ দিয়ে সত্যিকার অর্থে বাংলাদেশে কোনো প্রকার অর্থনৈতিক উন্নয়নই সম্ভব নয়। একমাত্র ভূমিসংস্কারের মাধ্যমেই দেশের গ্রামাঞ্চলের অর্থনৈতিক কাঠামোর পরিবর্তন আনা সম্ভব।",
        "year": "3rd",
        "exam_year": "2020",
        "sl": "৫",
        "section": "খ-বিভাগ",
        "id": "232003_2020_02_05",
        "type": "Board"
    },
    {
        "code": "232003",
        "question": "তেভাগা আন্দোলনের দুর্বলতাগুলো বর্ণনা কর।",
        "answer": "<b>ভূমিকাঃ</b> বাংলার কৃষক বিদ্রোহের ইতিহাসে ১৯৪৯-১৫০ সালে তেভাগা আন্দোলন একটি তাৎপর্যপূর্ণ অধ্যায়। তেভাগা আন্দোলন মূলত জমিদার, ইজারাদার ও জোতদার শ্রেণির শোষণের। বিরুদ্ধে সাঁওতাল কৃষকদের বিদ্রোহ। বিদ্রোহটি সংঘটিত হয় সমগ্র বাংলায়। বিদ্রোহের নেতৃত্ব প্রদান করেন কমিউনিস্ট নেতৃবৃন্দ।।\n<br>\n<b>❑ তেভাগা আন্দোলনের দুর্বলতাঃ</b> পুলিশি হত্যাকাণ্ডের ফলে কৃষকদের ওপর চরম নির্যাতন নেমে আসে। প্রচুর পুলিশ সাঁওতালদের ওপর এলোপাতাড়ি গুলি ছুঁড়তে থাকে, সাঁওতাল কৃষকদের ঘরবাড়ি জ্বালিয়ে দেয়। কমিউনিস্ট পার্টির অনেক নেতা ভারতে পালিয়ে যায়, আবার অনেকে পুলিশের হাতে ধরা পড়ে। ইলামিত্র, বৃন্দাবন সাহাসহ অনেক সাঁওতাল পুলিশের হাতে গ্রেপ্তার হয়। ৩১ জনকে আসামি করে মামলা দায়ের করা হয়। নিম্নে এ সম্পর্কে বর্ণনা করা হলো-\n<br>\n<b>১. সুনির্দিষ্ট লক্ষ্য ও উদ্দেশ্য না থাকাঃ</b> তেভাগা আন্দোলন ছিল একটি বৃহৎ আন্দোলন। তবে আশ্চর্যের বিষয় হলো এ আন্দোলনের কোনো সুনির্দিষ্ট লক্ষ্য ও উদ্দেশ্য ছিল না। তাই আন্দোলনে অংশগ্রহণকারীরা অনেকে এ আন্দোলন সম্পর্কে বা এর লক্ষ্য ও উদ্দেশ্য সম্পর্কে জানত না। এ অবস্থা আন্দোলনকারীদের আশাহত করে আন্দোলনকে ব্যর্থতায় পর্যবসিত করে।\n<br>\n<b>২. অসংগতিঃ</b> শুরু থেকেই তেভাগা আন্দোলন ছিল একটি অসংগঠিত আন্দোলন। এ আন্দোলন সঠিকভাবে পরিচালনা করার জন্য কোনো সংগঠিত শ্রেণি ছিল না। শোষক শ্রেণিতে ছিল জমিদার জোতদার শ্রেণির অবস্থান। বিপরীতে আন্দোলনে অংশ নিয়েছিল সাধারণ শ্রেণি। স্বভাবতই অসংগঠিত ও অদক্ষ নেতৃত্বে আন্দোলন চূড়ান্ত লক্ষ্যে পৌঁছতে ব্যর্থ হয়।\n<br>\n<b>৩. বৃহৎ পরিসরঃ</b> তেভাগা আন্দোলন সংগঠিত হয়েছিল অখণ্ড বাংলার একটি বিরাট অংশ জুড়ে। আন্দোলন বৃহৎ এলাকাব্যাপী সংগঠিত হওয়ায় যোগাযোগ স্থাপন ও দিকনির্দেশনা প্রদান করা ছিল কষ্টসাধ্য। একইসাথে বৃহৎ এলাকা ব্যাপী হওয়ায় সমন্বয়সাধন করাও কষ্টসাধ্য ছিল।\n<br>\n<b>৪. প্রাণহানি ও সম্পদের অপচয়ঃ</b> তেভাগা আন্দোলনে পুলিশি হত্যাকাণ্ডের পর অসংখ্য পুলিশ কৃষকদের ওপর আক্রমণ করে। কৃষকদের ওপর গুলিবর্ষণসহ, সাঁওতাল কৃষকদের অসংখ্য বাড়িঘর আগুন দিয়ে পুড়িয়ে দেয়, কৃষকসহ কমিউনিস্ট নেতাদের গ্রেপ্তার শুরু করে। অনেক কৃষক ও কমিউনিস্ট নেতারা নিজ গ্রাম ছেড়ে ভারতে পালিয়ে যায়। ফলে এ বিদ্রোহে প্রাণহানিসহ সম্পদের ব্যাপক অপচয় হয়।\n<br>\n<b>৫. চূড়ান্ত ব্যর্থতাঃ</b> তেভাগা আন্দোলন সংঘটিত হয় জমিদার ও কৃষকদের মধ্যে। বর্গাচাষিদের বর্ধিত হারে খাজনার বিষয়টি নিয়ে মূলত বিদ্রোহটি পরিচালিত হয়। পুলিশি হত্যাকাণ্ড এ বিদ্রোহকে আরও ব্যর্থ করে তোলে। আন্দোলন জমিদারদের স্বার্থহানি ঘটায়, জমিদাররা বিদ্রোহ দমনের জন্য পুলিশি অভিযান চালায়। পুলিশ ও কৃষকদের দুই পক্ষের সংঘর্ষে পুলিশ হত্যাকাণ্ডের মতো ঘটনা ঘটে। ফলে সরকার বিদ্রোহটি কঠোর হস্তে দমনের জন্য পুলিশি অভিযান প্রেরণ করেন। এভাবে আন্দোলন স্তিমিত হয়ে পড়ে।\n<br>\n<b>উপসংহারঃ</b> পরিশেষে বলা যায় যে, তেভাগা আন্দোলনের পশ্চাতে নানা কারণ ছিল। জমিদার শ্রেণির শোষণ তার মধ্যে প্রধান কারণ। আন্দোলনে নেতৃত্ব, প্রদান করেন কমিউনিস্ট পার্টির নেতৃবৃন্দ। এ বিদ্রোহে কৃষকদের সম্পৃক্ত করতে কমিউনিষ্ট নেতারা বিভিন্ন কার্যক্রম গ্রহণ করে। কৃষকদের বিভিন্ন প্রশিক্ষণের ব‍্যবস্থা করা হয়। তারপরও বিদ্রোহ শেষ পর্যন্ত ব্যর্থতায় পর্যবসিত হয়। কমিউনিস্ট নেতাসহ কৃষকদের গ্রেপ্তার করা হয়। ফলে আন্দোলন স্তিমিত হয়ে পড়ে এবং ব্যর্থ হয়।",
        "year": "3rd",
        "exam_year": "2020",
        "sl": "৬",
        "section": "খ-বিভাগ",
        "id": "232003_2020_02_06",
        "type": "Board"
    },
    {
        "code": "232003",
        "question": "গ্রামীণ সংস্কৃতির বৈশিষ্ট্য উল্লেখ কর।",
        "answer": "<b>ভূমিকাঃ</b> ছোট একটি অঞ্চলে কিছুসংখ্যক মানুষের বসতি, যাদের মূল পেশা হলো চাষাবাদ এবং কৃষিই যাদের জীবনধারা তাদের নিয়েই গড়ে ওঠে গ্রামীণ সম্প্রদায়। গ্রামীণ সম্প্রদায়ের জীবনের নানাদিক গ্রামীণ সংস্কৃতির মধ্যে ফুটে ওঠে। গ্রামীণ সম্প্রদায়ই হলো গ্রামীণ সংস্কৃতির ধারক ও বাহক। মূলত গ্রামীণ সংস্কৃতি হচ্ছে গ্রামীণ জীবনধারার সামগ্রিক প্রতিফলন।\n<br>\n<b>❑ গ্রামীণ সংস্কৃতির বৈশিষ্ট্যঃ</b> গ্রামীণ সংস্কৃতির কিছু স্বতন্ত্র বৈশিষ্ট্য রয়েছে। গ্রামীণ সংস্কৃতির বৈশিষ্ট্যসমূহ নিম্নে বর্ণনা করা হলো-\n<br>\n<b>১. সাদামাটা বাসস্থানঃ</b> ঋতুভেদে পরিবেশের সাথে সামঞ্জস্যবিধান করে গ্রামীণ আবাসস্থল নির্মিত হয়। পূর্বে জীর্ণ কুটির, ছনপাতা, বাঁশের বেড়া গ্রামীণ বসতির নমুনা হলেও এখন প্রায় সব ঘরের চালে টিনের ছাউনি দেখা যায়। তাই টিনের চৌচালা বা দেউড়ি ঘরই গ্রামীণ বাসস্থানের প্রধান পরিচায়ক।\n<br>\n<b>২. উপযুক্ত পরিবেশঃ</b> গ্রামীণ বাসস্থানের জন্য সর্বাগ্রে প্রয়োজন উপযুক্ত পরিবেশ পাহাড়, নদী, খাল, বিল, ফসলের মাঠ, লোক- মানবহীন হাওর ইত্যাদি গ্রামীণ জীবনের জন্য অপরিহার্য।\n<br>\n<b>৩. খাদ্যাভ্যাসঃ</b> কথায় আছে মাছে ভাতে বাঙালি। তাই বাঙালিদের প্রধান খাদ্য ভাত।-এক সময় বাংলার ঐতিহ্য ছিল পুকুর ভরা মাছ, গোলা ভরা ধান আর গোয়াল ভরা গরু। বর্তমানে এ ঐতিহ্য পুরোপুরি টিকে না থাকলেও ভাত আর মাছই গ্রামীণ মানুষের প্রধান খাদ্য।\n<br>\n<b>৪. সাদাসিধে পোশাকঃ</b> গ্রামের মানুষ কৃষিজীবী বিধায় কৃষিকাজেয় জন্য আঁটসাঁট পোশাকই ব্যবহার করে। আর অধিকাংশ জনগণই অর্থাৎ পুরুষেরা লুঙ্গি, শার্ট ও পাঞ্জাবি ব্যবহার করে আর মহিলারা সালোয়ার কামিজ, শাড়ি ও ব্লাউজ পরিধান করে।\n<br>\n<b>৫. অনুন্নত যোগাযোগ ব্যবস্থাঃ</b> গ্রামীণ, সংস্কৃতির অন্যতম একটি বৈশিষ্ট্য হচ্ছে যোগাযোগ ব্যবস্থার অপর্যাপ্ততা। এ কারণেই যোগাযোগ সমস্যা দেখা দেয়। গ্রামের অধিকাংশ রাস্তাই কাঁচা মাটির।\n<br>\n<b>৬. বিনোদনঃ</b> গ্রামীণ সংস্কৃতির অন্যতম আরেকটি বৈশিষ্ট্য হচ্ছে সহজসরল বিনোদন। তারা অল্পতেই খুশি হয় বিধায় নানা ধরনের কেচ্ছা কাহিনি, রাজরাজাদের গল্প, পল্লিগীতি, জারি, মারফতি গান প্রভৃতিই হচ্ছে তাদের অবসর বিনোদনের অন্যতম উৎস।\n<br>\n<b>৭. সরলতাঃ</b> গ্রামীণ সংস্কৃতির তথা গ্রামীণ মানুষের জীবনের প্রধান একটি দিক সরলতা, যা তাদের ট্রেডমার্ক হিসেবে বিবেচিত।\n<br>\n<b>উপসংহারঃ</b> পরিশেষে বলা যায় যে, বাংলাদেশের মুসলিম প্রভাব বিশিষ্ট গ্রামীণ সংস্কৃতিতে ক্রমশ স্বতন্ত্র বৈশিষ্ট্য ও নানা ধরনের পরিবর্তন এসেছে। তা সত্ত্বেও পল্লির জীবনযাত্রা প্রণালিতে বাংলাদেশের চিরাচরিত সংস্কৃতি বিশেষভাবে প্রতিফলিত হচ্ছে। গ্রামীণ সংস্কৃতির পরিবর্তনশীলতা মানুষকে শহুরে সংস্কৃতির প্রতি আকৃষ্ট করছে।",
        "year": "3rd",
        "exam_year": "2020",
        "sl": "৭",
        "section": "খ-বিভাগ",
        "id": "232003_2020_02_07",
        "type": "Board"
    },
    {
        "code": "232003",
        "question": "গ্রাম থেকে শহরে স্থানান্তরিত হওয়ার কারণগুলো লেখ।",
        "answer": "<b>ভূমিকাঃ</b> মানুষ তার স্বপ্ন বাস্তবায়ন ও চাহিদা পূরণের জন্য আদিকাল থেকেই এক স্থান থেকে অন্য স্থানে ছুটে চলেছে। মানবসমাজে এটি অতি সাধারণ প্রবণতা। বিশেষ করে দেশের গ্রামগুলো সুবিধাবঞ্চিত অবহেলিত ও বিবর্ণপ্রায়। এমতাবস্থায় অনিবার্য হয়ে উঠেছে গ্রাম থেকে শহরে স্থানান্তর গমনের প্রবণতা।\n<br>\n<b>❑ গ্রাম থেকে শহরে স্থানান্তরের কারণঃ</b> স্থানের ভিত্তিতে স্থানান্তর বিভিন্ন ধরনের হয়ে থাকে। গ্রাম থেকে শহরে স্থানান্তর তার মধ্যে অন্যতম। নিম্নে গ্রাম থেকে শহরে স্থানান্তরের কারণ আলোচনা করা হলো-\n<br>\n<b>১. ব্যাপক দারিদ্র্য পরিস্থিতিঃ</b> বাংলাদেশ বিশ্বের অন্যতম দারিদ্র্যপ্রবণ একটি দেশ। একসময় দারিদ্র্য এদেশের নিত্যসঙ্গী হিসেবে দেখা দিয়েছিল। বর্তমান কালেও গ্রামীণ পরিবেশে দারিদ্র্যের মাত্রা অধিক। গ্রামের মোট জনগোষ্ঠীর প্রায় ৪ শতাংশই দারিদ্র্যসীমার নিচে বসবাস করে।\n<br>\n<b>২. ব্যবসা বাণিজ্যের সুবিধাঃ</b> বাংলাদেশের ব্যবসা বাণিজ্যের মূলকেন্দ্র শহরগুলোতে। কেননা শহরকে কেন্দ্র করেই গড়ে উঠেছে বিভিন্ন সরকারি বেসরকারি আর্থিক প্রতিষ্ঠান। তাছাড়াও রয়েছে যোগাযোগ ও যাতায়াতের উন্নত ব্যবস্থা। শহরে বৃসে সমগ্র দেশের ব্যবসা দেখাশুনা করা যায়, খুব সহজেই। ব্যবসা বাণিজ্যের এ সুবিধার কারণে গ্রামের অবস্থাসম্পন্ন অনেকেই শহরে এসে স্থায়ী আবাস গড়ে তোলে।\n<br>\n<b>৩. জনসংখ্যা বৃদ্ধিঃ</b> বাংলাদেশ একটি জনবহুল দেশ। এদেশে জনসংখ্যা বৃদ্ধির হার শতকরা ১.৩৭ ভাগ। গ্রামাঞ্চলে এ হার বৃদ্ধির সব অনুকূল অনুষঙ্গ বিদ্যমান। এমতাবস্থায় অতিরিক্ত জনসংখ্যার চাপ গ্রামগুলো সহ্য করতে পারছে না। প্রতিবছর গ্রামগুলোতে জনসংখ্যা দ্রুতগতিতে বাড়ছে অথচ বাড়ছে না কৃষিজমির পরিমাণ। অনেক মানুষকে বাধ্য হয়েই শহরে স্থানান্তরিত হতে হচ্ছে।\n<br>\n<b>৪. চিকিৎসা সুবিধাঃ</b> বাংলাদেশের গ্রামগুলো অদ্যাবধি স্বাস্থ্যও চিকিৎসা সুবিধাবঞ্চিত। কেননা বাংলাদেশে যেসব বড় বড় হাসপাতাল ও চিকিৎসাকেন্দ্র রয়েছে তার সবই শহরাঞ্চলে অবস্থিত। তাই উন্নত চিকিৎসার জন্যও বাংলাদেশের মানুষ গ্রাম থেকে ব্যাপক হারে শহরে পাড়ি জমায়। এমনও দেখা যায় যে, শহরে প্রতিষ্ঠিত ছেলেমেয়েরা তাদের বৃদ্ধ পিতামাতাকে উন্নত চিকিৎসা প্রদানের জন্য শহরে নিয়ে আসে।\n<br>\n<b>৫. পারিবারিক চাপঃ</b> কৃষিপ্রধান বাংলাদেশে অভাব অনটন প্রায় পরিবারে নিত্যসঙ্গী। গ্রামীণ পরিবারগুলো অভাব অনটনে অধিক জর্জরিত। গ্রামীণ পরিবারে ছেলেমেয়ে একটু বয়স্ক হলেই পিতামাতা রোজগারের জন্য চাপ সৃষ্টি করে। গ্রামে কোনো অনুকূল পরিবেশ ও সুযোগ সুবিধা না থাকায় রোজগারের সন্ধানে বাধ্য হয়ে গ্রামের অল্প বয়সি ছেলেমেয়েরাও অধিক হারে শহরে স্থানান্তরিত হচ্ছে।\n<br>\n<b>৬. নিরাপত্তাহীনতাঃ</b> বাংলাদেশের গ্রামগুলোতে সবসময় এক ধরনের নিরাপত্তাহীন অবস্থা বিরাজ করে। সেখানে, চুরি, ডাকাতি, খুনজখমের ঘটনা প্রায়ই ঘটে থাকে। এমতাবস্থায় শান্তিপ্রিয় ও সম্পদশালী লোকদের গ্রামে বাস করা অসম্ভব হয়ে - পড়ে। ফলে তারা বাধ্য হয়ে শহরে গমন করে থাকে।\n<br>\n<b>উপসংহারঃ</b> পরিশেষে বলা যায় যে, স্থানান্তর পরিবর্তিত সমাজব্যবস্থার' একটি স্বাভাবিক রূপ। কেননা সময়ের পরিবর্তনের সাথে সাথে মানুষ একটু উন্নত জীবনযাপনের আশায় অবিরাম ছুটে চলে এক স্থান থেকে অন্য স্থানে। আর এক স্থান থেকে অন্য স্থানে গমনই স্থানান্তর নামে সর্বাধিক পরিচিত।",
        "year": "3rd",
        "exam_year": "2020",
        "sl": "৮",
        "section": "খ-বিভাগ",
        "id": "232003_2020_02_08",
        "type": "Board"
    },
    {
        "code": "232003",
        "question": "কৃষি এবং পরিবেশের পারস্পরিক সম্পর্ক ব্যাখ্যা কর।",
        "answer": "<b>ভূমিকাঃ</b> পরিবেশ হচ্ছে সবকিছুর আধার। পরিবেশের অভ্যন্তরেই সবকিছু সংগঠিত হয়। স্বভাবতই কৃষির সাথে পরিবেশের রয়েছে গভীর সম্পর্ক। কেননা কৃষি উৎপাদনের জন্য অনুকূল পরিবেশের কোনো বিকল্প নেই। সুতরাং বলা যায়, কৃষি এবং পরিবেশের পারস্পরিক সম্পর্ক অত্যন্ত তাৎপর্যপূর্ণ।\n<br>\n<b>❑ কৃষি এবং পরিবেশের পারস্পরিক সম্পর্কঃ</b> নিম্নে কৃষি এবং পরিবেশের পারস্পরিক সম্পর্ক বর্ণনা করা হলো-\n<br>\n<b>১. একে অপরের পরিপূরকঃ</b> কৃষি এবং পরিবেশের সম্পর্ক অত্যন্ত ঘনিষ্ঠ এবং একে অপরের পরিপূরক। উপযুক্ত পরিবেশ ব্যতীত যথাযথ কৃষি উৎপাদন সম্ভব নয়। কারণ একটি ব্যতীত অন্যটি বাধাগ্রস্ত হবে। একইভাবে কৃষি উৎপাদন না হলে তা পরিবেশের জন্য ক্ষতিকর পরিণতি বয়ে আনবে।\n<br>\n<b>২. একে অপরের ওপর নির্ভরশীলঃ</b> কৃষি ও পরিবেশ একে অন্যের ওপর নির্ভরশীল। কৃষির বিকাশ ঘটবে না উপযুক্ত পরিবেশ ছাড়া। এর প্রমাণ বা বাস্তব দৃষ্টান্ত আফ্রিকার দেশগুলো। যেখানে বিস্তর ভূমি থাকলেও উপযুক্ত পরিবেশের অভাবে সেখানে কৃষির বিকাশ ঘটেনি।\n<br>\n<b>৩. পরিবেশের উন্নয়নে কৃষিঃ</b> পরিবেশ হচ্ছে সকল প্রাণী ও উদ্ভিদের অবলম্বন। তাই পরিবেশের উন্নয়নের কোনো বিকল্প নেই। কৃষির মাধ্যমে পরিবেশের উন্নয়ন ঘটে থাকে। এর বাস্তব দৃষ্টান্ত সবুজ বিপ্লব। সবুজ বিপ্লবের ফলে ইউরোপ ও দক্ষিণ আমেরিকার দেশগুলোতে ব্যাপক সবুজের সমারোহ ঘটেছে। যার ফলে পরিবেশের ব্যাপক উন্নতি ঘটেছে।\n<br>\n<b>৪. মানব উন্নয়নঃ</b> মানুষের সব কাজের প্রধান উদ্দেশ্য হচ্ছে মানব সমাজের উন্নয়ন। একইভাবে কৃষির উন্নয়ন ও পরিবেশের উন্নয়নের সমন্বিত রূপ হচ্ছে মানব উন্নয়ন। তাই এখানে কৃষি ও পরিবেশের উন্নয়নের মধ্যে ঘনিষ্ঠ সম্পর্ক বিদ্যমান।\n<br>\n<b>৫. কৃষির উন্নয়নে পরিবেশঃ</b> পরিবেশ উন্নয়নের জন্য নিরাপদ ও টেকসই কৃষি যেমন অপরিহার্য তেমনি কৃষির উন্নয়নের জন্য উপযুক্ত পরিবেশের কোনো বিকল্প নেই। কৃষিবান্ধব পরিবেশের কারণে উন্নত বিশ্বে কৃষির ব্যাপক সফলতা লক্ষ করা গেছে। উপযুক্ত ও নির্মল পরিবেশের সে মানদণ্ড তা কৃষির বিকাশে বিশেষ সহায়ক। দৃষ্টান্তস্বরূপ বলা যায়, কোনো দেশের মোট আয়তনের ২৫ শতাংশ বনভূমি থাকা আবশ্যক যা কৃষির পরিপূর্ণ বিকাশে তাৎপর্যপূর্ণ ভূমিকা পালন করে।\n<br>\n<b>উপসংহারঃ</b> পরিশেষে বলা যায় যে, কৃষি ও পরিবেশের পারস্পরিক সম্পর্ক অত্যন্ত তাৎপর্যপূর্ণ। কেননা একটি ব্যতীত অন্যটির পরিপূর্ণ বিকাশ ও বাস্তবায়ন সম্ভব নয়। উপযুক্ত পরিবেশের কারণেই ইউরোপের দেশগুলো কৃষিতে ব্যাপক সফলতা লাভ করেছে। সাম্প্রতিকালেও সরকারি ও বেসরকারি পর্যায়ে কৃষি ও পরিবেশের উন্নয়নে নানা কমূসূচি গ্রহণ করলেও তা আশানুরূপ সাফল্য পাচ্ছে না।",
        "year": "3rd",
        "exam_year": "2020",
        "sl": "৯",
        "section": "খ-বিভাগ",
        "id": "232003_2020_02_09",
        "type": "Board"
    },
    {
        "code": "232003",
        "question": "বাংলাদেশের গ্রামীণ সমাজবিজ্ঞান পাঠের গুরুত্ব আলোচনা কর।",
        "answer": "<b>ভূমিকাঃ</b> গ্রামীণ সমাজবিজ্ঞান গ্রামীণ সমাজ নিয়েই অধ্যয়ন করে। অন্যান্য যেকোনো সমাজের মতো গ্রামীণ সমাজেরও রয়েছে নিজস্ব সামাজিক সম্পর্কের ভাবধারা। প্রত্যেক সমাজেই কিছু না কিছু সামাজিক প্রতিষ্ঠান রয়েছে। গ্রাম এবং শহরভেদে প্রতিটি সামাজিক প্রতিষ্ঠানের রয়েছে নিজস্ব পরিচিতি ও বৈশিষ্ট্য। তাই গ্রামীণ সমাজের প্রতিষ্ঠানগুলোর বৈশিষ্ট্যসমূহ পৌর সমাজের প্রতিষ্ঠান থেকে ভিন্ন হওয়ার কারণে ধীরে ধীরে গ্রামীণ সমাজবিজ্ঞানের গুরুত্ব দিন দিন বৃদ্ধি পাচ্ছে।\n<br>\n<b>❑ বাংলাদেশে গ্রামীণ সমাজবিজ্ঞান অধ্যয়নের বা পাঠের প্রয়োজনীয়তাঃ</b> গ্রামীণ সমাজবিজ্ঞান গ্রামীণ সমাজের যাবতীয় বিষয় নিয়ে আলোচনা করে। তাই এ বিজ্ঞান পাঠের গুরুত্ব অপরিসীম। নিম্নে গ্রামীণ সমাজবিজ্ঞান পাঠের গুরুত্ব ও প্রয়োজনীয়তা আলোচনা করা হলো-\n<br>\n<b>১. বিজ্ঞানসম্মত ও বস্তুনিষ্ঠ অধ্যয়নঃ</b> গ্রামীণ সমাজবিজ্ঞান পাঠের মাধ্যমে আমরা গ্রামীণ সম্প্রদায়কে বিজ্ঞানসম্মত ও বস্তুনিষ্ঠভাবে অধ্যয়ন বা বিচারবিশ্লেষণ করতে পারি। কেননা বিজ্ঞানসম্মত ও বস্তুনিষ্ঠভাবে অধ্যয়ন করতে পারলে গ্রামীণ উন্নয়নের সঠিক রূপরেখা নির্ধারণ করা সম্ভব। আর সঠিক রূপরেখা প্রণয়ন করতে পারলে গ্রামীণ সম্প্রদায়ের যাবতীয় সমস্যা সমাধান করা সম্ভব। তাই গ্রামীণ সমাজবিজ্ঞান পাঠের মাধ্যমে আমরা এসব সমস্যা ও সমাধান সম্পর্কে জ্ঞান অর্জন করতে পারি।\n<br>\n<b>২. গ্রামীণ জনগণের জীবনধারাঃ</b> গ্রামীণ জনগণের জীবনধারা সম্পর্কে আলোচনা করা গ্রামীণ সমাজবিজ্ঞানের অন্যতম আলোচ্য বিষয়। একথা সত্য যে, যতদিন জনগণ' গ্রামগঞ্জে বসবাস করবে এবং যতদিন জাতীয় উন্নতির গুরুত্বপূর্ণ অংশ হিসেবে গ্রাম বিবেচিত হবে ততদিন গ্রামীণ সমাজবিজ্ঞান তার গুরুত্ব বজায় রেখে যাবে। গ্রামীণ সমাজবিজ্ঞানের মূল উদ্দেশ্য থাকবে গ্রামীণ সম্প্রদায় যেসব সমস্যার সম্মুখীন হয় সেগুলোর বিজ্ঞানসম্মত ও বস্তুনিষ্ঠ আলোচনা করা।\n<br>\n<b>৩. সামাজিক কুসংস্কার দূরীকরণঃ</b> আমাদের দেশের গ্রামীণ সমাজ এখনও আদর্শগত দিক থেকে পরস্পরবিরোধী অবস্থানে রয়েছে। অনেক সমাজে এখনো জাদুটোনা বিদ্যার প্রচলন আছে। আবার অনেক জায়গায় সনাতন সমাজতন্ত্রের প্রভাব বিরাজ করছে যেখানে মধ্যযুগ থেকে চলে আসা ধর্মীয় কুসংস্কার বিদ্যমান। আবার এমনও সমাজ আছে যেগুলো বর্তমানের সাথে পাল্লা দিয়ে এগিয়ে চলেছে। এ ধরনের পরস্পরবিরোধী মতামতের কারণে গ্রামগঞ্জে আদর্শগত সমস্যা দিন দিন বাড়ছে। এক্ষেত্রে এসব সমস্যা দূর করার জন্য গ্রামীণ সমাজবিজ্ঞান ভূমিকা পালন করে।\n<br>\n<b>৪. গ্রাম ও নগর সমাজের তুলনাঃ</b> বাংলাদেশে গ্রাম ও নগর সমাজ এক নয়, বরং উভয়ের মধ্যে আলাদা আলাদা চিত্র পরিলক্ষিত হয়। গ্রামীণ সমাজবিজ্ঞান গ্রাম ও শহরের মধ্যে পার্থক্য নির্দেশ করে থাকে। গ্রামীণ সমাজবিজ্ঞান পাঠের মাধ্যমে আমরা এ পার্থক্যগুলো জানতে পারি।\n<br>\n<b>৫. গ্রামীণ প্রতিষ্ঠানসমূহঃ</b> গ্রামীণ অর্থনৈতিক, সামাজিক ও কৃষ্টিগত দিকগুলোর ওপর আলোচনা যেমন গ্রামীণ সমাজবিজ্ঞানের লক্ষ্য, তেমনি তার উদ্দেশ্য হচ্ছে গ্রামীণ প্রতিষ্ঠানগুলোর কার্যকলাপের ওপর আলোকপাত করা। নগরায়ণ ও শিল্পায়নের ফলে অবকাঠামোগত পরিবর্তন হয় যা অনেক ক্ষেত্রে নেতিবাচক বলে প্রমাণিত হয়েছে। এর ফলে গ্রামীণ জীবনধারা এবং সমাজে ফাটল দেখা দেয় যা কি না একসময় গ্রামীণ সমাজের ভাঙনের কারণ হয়ে দাঁড়াতে পারে।\n<br>\n<b>৬. গ্রামীণ সমস্যার সমাধানঃ</b> গ্রামীণ সমাজবিজ্ঞান মূলত বস্তুনিষ্ঠ পদ্ধতিতে গ্রামীণ সমস্যার সমাধানগুলো করতে চায় এবং পাশাপাশি এর বিজ্ঞানসম্মত বিশ্লেষণ করাটাও অন্যতম লক্ষ্য। তাই গ্রামীণ সমাজবিজ্ঞানই পারে গ্রামীণ সমস্যাগুলোর সঠিক অধ্যয়ন পরিচালনা করতে। সুতরাং এদিক থেকে গ্রামীণ সমাজবিজ্ঞান পাঠের গুরুত্ব অপরিসীম।\n<br>\n<b>৭. গ্রামীণ সমাজ কাঠামো অধ্যয়নঃ</b> গ্রামীণ সমাজবিজ্ঞান গ্রামীণ সমাজের আলোচনাকে অধিক গুরুত্ব দিয়ে থাকে। মূলত গ্রামীণ সমাজ সম্পর্কে বিস্তারিতভাবে জানা ও বিশ্লেষণ করাই গ্রামীণ সমাজবিজ্ঞানের কাজ। গ্রামীণ সমাজের কাঠামো সম্পর্কিত লক্ষ্য ও উদ্দেশ্য সম্পর্কে গ্রামীণ সমাজবিজ্ঞান আলোচনা করে।\n<br>\n<b>৮. সামাজিক বাস্তবতা অনুধাবনঃ</b> গ্রামীণ সমাজবিজ্ঞান পাঠের মাধ্যমে গ্রামীণ সমাজের রীতিনীতি, চালচলন, কথাবার্তা, বাস্তবতা ও কলাকৌশল সম্পর্কে বিস্তারিত জানা সম্ভব হয়। সুতরাং গ্রামীণ সমাজবিজ্ঞান পাঠের গুরুত্ব অপরিসীম।\n<br>\n<b>৯. গ্রামীণ অসমতা দূরীকরণঃ</b> বাংলাদেশে গ্রামীণ সমাজের জনগণের মধ্যে, অসমতার বিষয়টি বিরাজমান। কেননা তারা শহরের সমাজের চেয়ে সবদিক থেকে কম সুযোগ পেয়ে থাকে। তারা অনেক ক্ষেত্রেই বৈষম্যের শিকার হয়। এ অসমতা সম্পর্কে জানা এবং অসমতা দূরীকরণে গ্রামীণ সমাজবিজ্ঞান সাহায্য করে থাকে।\n<br>\n<b>১০. নির্ভরশীলতা, দারিদ্র্য, অশিক্ষা, কুসংস্কার, মহাজনি সুদি ব্যবসা, ধর্মীয় গোঁড়ামিঃ</b> বাংলাদেশের গ্রামীণ সমাজের বৈশিষ্ট্য হচ্ছে কৃষিক্ষেত্রের ওপর নির্ভরশীলতা, দারিদ্র্য, অশিক্ষা, কুসংস্কার, মহাজনি সুদি ব্যবসা, ধর্মীয় গোঁড়ামি এবং পারিবারিক দিক থেকে একান্নবর্তী পরিবার প্রথা। অতীতে এসব বিষয় কেমন ছিল এবং বর্তমানে তা কীরূপ হয়েছে এসব নিয়ে গ্রামীণ সমাজবিজ্ঞান আলোচনা করে। অর্থাৎ আমরা গ্রামীণ সমাজবিজ্ঞান পাঠের মাধ্যমে এসব বিষয় জানতে পারি।\n<br>\n<b>১১. আত্মনির্ভরশীল হওয়ার পথে বাধাসমূহঃ</b> আমাদের দেশের সমাজ হচ্ছে কৃষিকেন্দ্রিক সমাজ। তাই গ্রামের প্রতিটি কর্মকাণ্ড পরিচালিত হয় কৃষিক্ষেত্রকে ঘিরে। গ্রামীণ সমাজবিজ্ঞানীরা যদি সচেষ্ট হয় তাহলেই গ্রামীণ সমাজের আত্মনির্ভরশীল হওয়ার পথে বাধাসমূহ চিহ্নিত করা সম্ভব। কাজেই আমাদের গ্রামীণ সমাজবিজ্ঞান পাঠ করা উচিত। সমাজবিজ্ঞান অধ্যয়ন একান্ত জরুরি। কেননা গ্রামীণ\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, গ্রামীণ সমাজের বিভিন্ন বিষয়সমূহ সম্পর্কে অবগত হওয়ার জন্য গ্রামীণ সমাজবিজ্ঞানের কাজ হচ্ছে যেকোনো দেশের গ্রামীণ পরিবেশে জনগণের সমস্যার ওপর আলোকপাত করা। কাজেই আমাদের দেশের গ্রামীণ সমাজে এ বিজ্ঞানসম্মত অধ্যয়নের গুরুত্ব অস্বীকার করা যাবে না। তাই আমাদের দেশে গ্রামীণ সমাজবিজ্ঞান পাঠের গুরুত্ব উত্তরোত্তর বৃদ্ধি পাচ্ছে।",
        "year": "3rd",
        "exam_year": "2020",
        "sl": "১০",
        "section": "গ-বিভাগ",
        "id": "232003_2020_03_10",
        "type": "Board"
    },
    {
        "code": "232003",
        "question": "গ্রামীণ পরিবার ও বিবাহের পরিবর্তনশীল ধারা আলোচনা কর।",
        "answer": "<b>ভূমিকাঃ</b> পুঁজিবাদ, মুক্তবাজার অর্থনীতি তথা বিশ্বায়নের প্রভাবে বিশ্বের অধিকাংশ দেশের সমাজ কাঠামোয় পরিবর্তন ঘটছে। বাংলাদেশের সমাজ কাঠামোতেও এর প্রভাব লক্ষ করা যায়। বিশেষ করে এদেশের বিবাহ ব্যবস্থা ও পরিবার প্রথায় পূর্বের তুলনায় ব্যাপক পরিবর্তন লক্ষ করা যাচ্ছে। এছাড়াও কৃষিবিপ্লব, শিল্পবিপ্লব, শিল্পায়ন, নগরায়ণ, দুদফা বিশ্বযুদ্ধ, যান্ত্রিক সভ্যতার উন্নয়ন এবং আধুনিক বিজ্ঞান ও প্রযুক্তি ব্যবহারের প্রভাব পরিবার ও এর কার্যাবলিতেও পড়েছে।\n<br>\n<b>❑ গ্রামীণ পরিবারের পরিবর্তনশীল ধারাঃ</b> বাংলাদেশে পরিবারের পরিবর্তনশীল ধারা বা কার্যক্রম নিম্নরূপ-\n<br>\n<b>১. জৈবিক কার্যাবলিঃ</b> পরিবারের জৈবিক কার্যাবলি প্রধানত দুটি। যথা- ক. স্বামী-স্ত্রীর জৈবিক সম্পর্ক বজায় রাখা ও খ. সন্তান জন্মদান। আগের দিনে উচ্চবিত্ত পরিবারে অধিক স্ত্রী থাকত, যারা গৃহের দায়িত্ব পালন করতো। আবার অনেক পরিবারে রক্ষিতা প্রথার প্রচলন ছিল, যাদেরকে Practice Wife বলা হতো। কিন্তু বর্তমানে বহুপত্নীক বিবাহ ও রক্ষিতার প্রচলন অনেক হ্রাস পেয়েছে।\n<br>\n<b>২. যৌতুকের ভিন্ন রূপঃ</b> যৌতুক প্রথা বর্তমান সমাজব্যবস্থায় নানা পন্থায় সমাজকে গ্রাস করছে। যেমন- উচ্চ সমাজে একে উপহার বা Gift exchange হিসেবে আখ্যায়িত করা হচ্ছে। অথচ দরিদ্র পরিবারগুলোতে এটি অবশ্যই প্রদেয় বলে মনে করা হচ্ছে। তবে শিক্ষিত সমাজে এর প্রভাব কিছুটা হলেও হ্রাস পাচ্ছে।\n<br>\n<b>৩. বিবাহের বয়সের পরিবর্তনঃ</b> সাম্প্রতিককালে বিবাহের বয়সে বেশ তারতম্য লক্ষ করা যাচ্ছে। গ্রামের অশিক্ষিত বা অল্পশিক্ষিত কৃষক পরিবারের পুরুষের গড় বিবাহের বয়স ২০ বছর এবং মেয়েদের গড় বয়স ১৫ বছর। শহরে শিক্ষিত পরিবারে তা যথাক্রমে ২৭ ও ২২ বছর।\n<br>\n<b>৪. ধর্মীয় নিয়ন্ত্রণ হ্রাসঃ</b> সাম্প্রতিককালে এদেশের পরিবারগুলোতে ধর্মীয় নিয়ন্ত্রণ বেশ হ্রাস পেয়েছে। আধুনিক পরিবারগুলো সাধারণত দৃষ্টিভঙ্গির দিক থেকে নিরপেক্ষ। ঐতিহ্যবাহী পিতৃতান্ত্রিক পরিবারের ধর্মীয় অনুষ্ঠানাদি পালনের ক্ষেত্রে যে ধরনের কড়াকড়ি প্রচলন ছিল সে ধরনের কঠোরতা আধুনিক পরিবারে নেই বললেই চলে।\n<br>\n<b>❑ গ্রামীণ বিবাহের পরিবর্তনশীল ধারাঃ</b> বিবাহ হলো পরিবার গঠনের পূর্বশর্ত। বিবাহের সুনির্দিষ্ট তাৎপর্য ও উদ্দেশ্য থাকা সত্ত্বেও বর্তমানে এর গতিপ্রকৃতিতে ভিন্নতা পরিলক্ষিত হচ্ছে। বাংলাদেশেও এর প্রভাব পড়েছে। নিম্নে এ সম্পর্কে বিস্তারিত আলোচনা করা হলো-\n<br>\n<b>১. একক বিবাহের গুরুত্ব বৃদ্ধিঃ</b> বর্তমান সমাজব্যবস্থায় বহুবিবাহ প্রথা আগের তুলনায় অনেক হ্রাস পেয়েছে। এক্ষেত্রে একক বিবাহ যথেষ্ট গুরুত্ব পাচ্ছে।\n<br>\n<b>২. পাত্রপাত্রী নির্বাচনে নিজস্ব মতামতের প্রাধান্যঃ</b> পূর্বে পাত্রপাত্রী নির্বাচনে পিতামাতা বা অভিভাবকদের ভূমিকা ছিল মুখ্য। কিন্তু বর্তমানে অনেক পরিবারেই তাদের ভূমিকা গৌণ হিসেবে দেখা দিয়েছে। বর্তমানে পাত্রপাত্রী তাদের নিজস্ব পছন্দকে গুরুত্ব দিচ্ছে ও বিবাহ করছে।\n<br>\n<b>৩. বাল্যবিবাহের সংখ্যা হ্রাসঃ</b> বর্তমানে আইনগতভাবেই বাল্যবিবাহ নিষিদ্ধ। এ প্রথা এখনো পুরোপুরি বন্ধ না হলেও তা বয়কটে সামাজিক গণসচেতনতা সৃষ্টি হয়েছে। তবে একথা অনস্বীকার্য যে, বাংলাদেশে পূর্বের তুলনায় বাল্যবিবাহ হ্রাস পেয়েছে।\n<br>\n<b>৪. বহির্বিবাহের সংখ্যা বৃদ্ধিঃ</b> পূর্বের সমাজব্যবস্থায় বিশেষ করে গ্রামীণ সমাজে জ্ঞাতিগোষ্ঠীর মধ্যে বিবাহ বেশি দেখা যেত। কিন্তু বর্তমানে অন্তর্বিবাহ বা জ্ঞাতিগোষ্ঠীর মধ্যে বিবাহ হ্রাস পেয়েছে। এমনকি আধুনিক বাঙালি হিন্দুসমাজেও অন্তর্বিবাহ হ্রাস পেয়েছে।\n<br>\n<b>৫. অসবর্ণ বিবাহ বৃদ্ধিঃ</b> আধুনিক বাঙালি হিন্দুসমাজের অনেকেই অসবর্ণ বিবাহকে নেতিবাচক দৃষ্টিকোণে বিচার করছে, না। বিশেষ করে শহুরে সমাজে অসবর্ণ বিবাহের পরিমাণ বৃদ্ধি পেয়েছে। মুসলিম সমাজেও' বনেদি, খানদানি ধারণা হ্রাস পেয়ে অসম বিবাহ বৃদ্ধি পেয়েছে।\n<br>\n<b>৬. বিবাহবিচ্ছেদের পরিমাণ বৃদ্ধিঃ</b> ব্যক্তিত্বের সংঘাতসহ অনেক- কারণেই বর্তমান সমাজে দাম্পত্য কলহ বৃদ্ধি পেয়েছে। আর. দাম্পত্য কলহের সাথে সাথে বিবাহবিচ্ছেদও বেড়ে গিয়েছে।\n<br>\n<b>৭. বিবাহ বহির্ভূত যৌন সম্পর্কঃ</b> বর্তমানে স্বামী বা স্ত্রী উভয়ের মধ্যেই বিবাহ বহির্ভূত যৌন সম্পর্কবিষয়ক স্বাধীনতা বৃদ্ধি পেয়েছে। এমনকি লিভ টুগেদারের পরিমাণও বেড়ে গিয়েছে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, বর্তমানে বিবাহ ও পরিবার ব্যবস্থায় ভিন্নরূপ ও আঙ্গিকতা পরিলক্ষিত হচ্ছে। বিবাহ হচ্ছে পরিবার গঠনের কার্যপ্রণালি। তাই বিবাহের ধরন পরিবর্তিত হওয়ার কারণে পরিবারের কাঠামোতেও পরিবর্তন যেমন ঘটছে, তেমনি পারিবারিক ধরন পরিবর্তনের সাথে সাথে এর সদস্যদের মধ্যে বিবাহের কাঠামোগত রূপেরও পরিবর্তন ঘটছে। এর প্রভাব বাংলাদেশের বিবাহ ও পরিবার কাঠামোর ওপর পড়েছে।",
        "year": "3rd",
        "exam_year": "2020",
        "sl": "১১",
        "section": "গ-বিভাগ",
        "id": "232003_2020_03_11",
        "type": "Board"
    },
    {
        "code": "232003",
        "question": "ভূমি খণ্ডীকরণের কারণ ও ফলাফল ব্যাখ্যা কর।",
        "answer": "<b>ভূমিকাঃ</b> বাংলাদেশ তৃতীয় বিশ্বের অন্যতম একটি উন্নয়নশীল দেশ। কৃষিক্ষেত্রে ভূমির সুষ্ঠু ও সর্বোচ্চ ব্যবহার এবং বিভিন্ন সমস্যা সমাধানের লক্ষ্যে সরকার ১৯৭২ ও ১৯৮৩ সালে ভূমি দখল ও প্রজাস্বত্ব আইনের সংশোধনপূর্বক ভূমি ব্যবস্থার আমূল পরিবর্তনে সচেষ্ট হন। যার অন্যতম প্রধান বিষয় হলো ভূমি খণ্ডীকরণ।\n<br>\n<b>❑ বাংলাদেশে ভূমি খন্ডীকরণের কারণঃ</b> বাংলাদেশে ভূমি খণ্ডীকরণের বিভিন্ন কারণ রয়েছে। নিম্নে এ কারণগুলো ব্যাখ্যা করা হলো-\n<br>\n<b>১. অনাবাদি ভূমির চাষাবাদঃ</b> বাংলাদেশে ভূমি খণ্ডীকরণের অন্যতম উল্লেখযোগ্য কারণ হলো অনাবাদি ভূমিতে চাষাবাদ করা। এ কর্মসূচির অধীনে ১২,৬০,০০০ একর অনাবাদি ভূমি প্রথমবারের মতো চাষাবাদের অধীনে আনার ব্যবস্থা করা হয়। যার মাধ্যমে সরকার খাদ্য উৎপাদন বৃদ্ধি করতে সচেষ্ট হয়।\n<br>\n<b>২. ভূমির সর্বোচ্চ সীমা নির্ধারণঃ</b> ভূমি খণ্ডীকরণের উল্লেখযোগ্য একটি কারণ হলো ভূমির সর্বোচ্চ সীমা নির্ধারণ করা। একজন ব্যক্তি বা একটি পরিবার তার দখলে সর্বোচ্চ কতটুকু ভূমি রাখতে পারবে তার সীমানা নির্ধারণ করা হয় ভূমি খণ্ডীকরণের মাধ্যমে।\n<br>\n<b>৩. ভূমি বণ্টন নীতিঃ</b> ভূমি বণ্টন নীতি ভূমি খণ্ডীকরণের অন্যতম কারণ। ভূমি বণ্টন নীতি অনুসারে পরিবার প্রতি সর্বোচ্চ ১০০ বিঘা ভূমি দখলে রাখতে পারবে এবং অতিরিক্ত ভূমি সরকার হস্তগত করে ভূমিহীন কৃষকদের মধ্যে বণ্টন করবে। কারণ বাংলাদেশ কৃষিপ্রধান দেশ। তাই কৃষকদের মধ্যে ভূমির সুষ্ঠু বণ্টনের প্রয়োজন ছিল।\n<br>\n<b>৪. ভূমির সাংগঠনিক সংস্কারঃ</b> বাংলাদেশ কৃষিপ্রধান দেশ হওয়ায় প্রায় ৮০ ভাগ মানুষই কৃষি পেশার সাথে প্রত্যক্ষ এবং পরোক্ষভাবে জড়িত। যাদের অধিকাংশই হচ্ছে ভূমিহীন দিনমজুর কিংবা বর্গাচাষি। প্রকৃত কৃষক হওয়া সত্ত্বেও তার ভূমি নেই। তাই প্রকৃত কৃষকদের মাঝে ভূমি প্রদানের নিমিত্তে ভূমির সাংগঠনিক সংস্কার প্রয়োজন ছিল। সুতরাং ভূমির 'সাংগঠনিক সংস্কার ভূমি খণ্ডীকরণের অন্যতম কারণ।\n<br>\n<b>৫. বর্গা ভূমির সংস্কারঃ</b> বাংলাদেশ সরকার ১৯৮৩ সালের ভূমি সংস্কারের মাধ্যমে বর্গা ভূমির সংস্কারের প্রয়োজন অনুভব করেন। এক্ষেত্রে একজন বর্গাদার সর্বোচ্চ পাঁচ বছর পর্যন্ত ভূমি, চাষাবাদ করতে পারবে এবং উক্ত ভূমি বিক্রির ক্ষেত্রে বর্গাদারকে অগ্রাধিকার প্রদান করা হবে। ফলে প্রকৃত কৃষকগণ এর মাধ্যমে ভূমির মালিক হতে পারবে। ফলে এর মাধ্যমেও ভূমির খণ্ডীকরণ হয়েছে।\n<br>\n<b>৬. অর্থনৈতিক দুরবস্থাঃ</b> দারিদ্র্য প্রধান দেশ হওয়ায় বাংলাদেশের মানুষের অর্থনৈতিক দুরবস্থা সবসময়ই বিদ্যমান থাকে। আর্থিক সংকট চরমরূপ লাভ করলে অনেক ভূমি মালিক তার মালিকানাধীন ভূমির অংশবিশেষ বিক্রি করার মনস্থির করেন। ফলে অর্থনৈতিক দুরবস্থা দূরীকরণের জন্য ভূমির বিক্রয়ের মাধ্যমেও ভূমি খণ্ডীকরণ হয়ে থাকে।\n<br>\n<b>উপসংহারঃ</b> পরিশেষে বলা যায় যে, অর্থনৈতিক দুরবস্থা, দারিদ্র্য, ভূমিবণ্টন নীতি, ভূমির সর্বোচ্চ সীমা অনাবাদি ভূমির চাষাবাদসহ অসংখ্য কারণ রয়েছে বাংলাদেশের ভূমি খণ্ডীকরণের জন্য। এছাড়া বাংলাদেশে বিদ্যমান ত্রুটিপূর্ণ ভূমি ব্যবস্থার কাঠামোকে সুষ্ঠুভাবে গড়ে তোলার জন্য ভূমি খণ্ডীকরণের গুরুত্ব ও প্রয়োজনীয়তা রয়েছে।",
        "year": "3rd",
        "exam_year": "2020",
        "sl": "১২",
        "section": "গ-বিভাগ",
        "id": "232003_2020_03_12",
        "type": "Board"
    },
    {
        "code": "232003",
        "question": "গ্রামীণ ক্ষমতা কাঠামোর উপাদানসমূহ ব্যাখ্যা কর।",
        "answer": "<b>ভূমিকাঃ</b> বাংলাদেশের সমাজ ও সংস্কৃতিতে গ্রামীণ ক্ষমতা কাঠামো একটি অন্যতম গুরুত্বপূর্ণ প্রত্যয়। সাধারণভাবে ক্ষমতা বলতে এমন একটি শক্তিকে বুঝায় যার মাধ্যমে কোনো ব্যক্তি বা গোষ্ঠী তার সিদ্ধান্তকে অন্যের ওপর চাপিয়ে দিতে পারে। তবে পৃথিবীর সকল দেশের ক্ষমতা কাঠামোর মধ্যে ভিন্নতা রয়েছে। উন্নয়নশীল দেশ হিসেবে বাংলাদেশের সামাজিক প্রশাসন ব্যবস্থায় ভিন্নতা রয়েছে। যার কারণে এখানকার ক্ষমতা কাঠামোতেও ভিন্নতা পরিলক্ষিত হয়।\n<br>\n<b>❑ গ্রামীণ ক্ষমতা কাঠামোর উপাদানঃ</b> ক্ষমতা কাঠামো একটি ব্যাপক ধারণা। বিরাজমান আর্থসামাজিক ব্যবস্থায় মানুষ ও সম্পদের ওপর নিয়ন্ত্রণের প্রেক্ষিতে যে ক্ষমতার ধরন বণ্টন দেখা যায় তাকে ক্ষমতা কাঠামো হিসেবে বিবেচনা করা হয়। বেশ কয়েকটি গুরুত্বপূর্ণ বিষয় বা উপাদানের ওপর ভিত্তি করে গ্রামীণ ক্ষমতা কাঠামো গড়ে ওঠে। যদিও অর্থনৈতিক সামর্থ্যই এর প্রধান ভিত্তি। নিম্নে গ্রামীণ ক্ষমতা কাঠামোর উপাদানগুলো আলোচনা করা হলো-\n<br>\n<b>১. বংশমর্যাদাঃ</b> গ্রামীণ ক্ষমতা কাঠামোতে উচ্চবংশের অধিকারী ব্যক্তিরা যথেষ্ট মর্যাদা ও ক্ষমতার অধিকারী হয়ে থাকে। গ্রামীণ সমাজে এরা অধিক মর্যাদা ও সম্মান ভোগ করে থাকে। সাধারণ মানুষ তাদেরকে মেনে চলে। গ্রামীণ শাসনব্যবস্থা তাদের দ্বারাই পরিচালিত হয়ে থাকে।\n<br>\n<b>২. শিক্ষাঃ</b> গ্রামের শিক্ষিতরা গ্রামীণ ক্ষমতা কাঠামোতে যথেষ্ট প্রভাব রাখে। কেননা শিক্ষার মাধ্যমে ব্যক্তি তার সামাজিক মর্যাদা ও ভূমিকার দ্রুত পরিবর্তন' করতে পারে। শিক্ষিত ব্যক্তি সবার শ্রদ্ধার পাত্র। গ্রামের অশিক্ষিত লোকজন বিভিন্ন সমস্যা নিয়ে শিক্ষিত লোকের শরণাপন্ন হয় এবং এদের কথা মেনে চলে।\n<br>\n<b>৩. সমাজে নেতৃত্বঃ</b> গ্রামীণ বাংলাদেশের অনেক ব্যক্তি সামাজিক নেতৃত্বে অংশ নিয়ে থাকে। অর্থনৈতিক সামর্থ্য থাকা সবাই যে নেতৃত্বে অংশগ্রহণ করে থাকে এমনটি নয়। কারণ সবার মধ্যে নেতৃত্বদানের গুণাবলি থাকে না।\n<br>\n<b>৪. ভূমি মালিকানাঃ</b> গ্রামীণ সমাজ গবেষণায় ক্ষমতা কাঠামোর অন্যতম গুরুত্বপূর্ণ ভিত্তি হলো ভূমির মালিকানা ব্যবস্থা। বিশেষ করে এ প্রক্রিয়ায় গ্রামীণ ক্ষমতা ভূমির মালিকদের হাতেই কেন্দ্রীভূত থাকে। বিশেষ করে বৃহৎ ভূমির মালিকরা বর্গাচাষি ও কৃষি শ্রমিকদের ওপর ক্ষমতা প্রয়োগ করে থাকেন। কারণ ভূমি থেকে প্রাপ্ত অর্থ অন্যান্য আয়ের পথ খুলে দেয়\n<br>\n<b>৫. অর্থনৈতিক সক্ষমতাঃ</b> কৃষি ও অকৃষি খাতের সমন্বয়ে গড়ে উঠা অর্থনৈতিক শক্তি বা সামর্থ্য গ্রামীণ ক্ষমতা কাঠামোর একটি গুরুত্বপূর্ণ ভিত্তি। গ্রামীণ সমাজ কাঠামোতে অর্থনৈতিক শক্তির অধিকারী ব্যক্তিরা সাধারণত অন্য সদস্যদেরকে নিজেদের ক্ষমতার আওতার' মধ্যে ধরে রাখতে পারে। কেননা অর্থনৈতিক সামর্থ্যের মধ্য দিয়ে তারা অন্য সব ক্ষমতার অধিকার অর্জন করে থাকে।\n<br>\n<b>৬. জ্ঞাতিগোষ্ঠীর নেতৃত্বের বন্ধনঃ</b> গ্রামীণ ক্ষমতা কাঠামোতে জাতিগোষ্ঠীর ভূমিকা অনস্বীকার্য। সাধারণত ইউনিয়ন পরিষদের মাধ্যমে গ্রামীণ আনুষ্ঠানিক ক্ষমতার প্রয়োগ করা হয়। আর এ ক্ষমতা অর্জনের জন্য শক্তিশালী আত্মীয়তার বন্ধন বেশ জরুরি হয়ে থাকে।\n<br>\n<b>৭. পেশিশক্তির ভয়ঃ</b> গ্রামীণ ক্ষমতা কাঠামোতে পেশিশক্তির প্রভাব থাকে। গ্রামে অনেক ব্যক্তি আছে যারা নিজ পেশিশক্তির বলে গ্রামের সহজসরল ও শান্তিপ্রিয় জনগণকে নিজের অধীনে রাখে। মানুষের দুর্বলতার সুযোগ নিয়ে এসব সন্ত্রাসী গোষ্ঠীও গ্রামীণ সমাজে ক্ষমতা প্রদর্শন করে থাকে।\n<br>\n<b>৮. ইউনিয়ন পরিষদের নেতৃত্বেঃ</b> গ্রামীণ ক্ষমতা কাঠামোতে ইউনিয়ন পরিষদের সদস্যগণ গুরুত্বপূর্ণ প্রভাব বিস্তার করে থাকেন। তারা জনগণ দ্বারাই নির্বাচিত হন। আর গ্রামীণ আনুষ্ঠানিক ক্ষমতার প্রথম স্তরই হচ্ছে ইউনিয়ন পরিষদ।\n<br>\n<b>৯. রাজনৈতিক দলের সাথে যোগসূত্রঃ</b> রাজনৈতিক দলের সাথে সম্পৃক্ততাও ক্ষমতা কাঠামোর একটি গুরুত্বপূর্ণ ভিত্তি। কেননা ক্ষমতাবান রাজনৈতিক দলের যেকোনো সদস্যকেই জনগণ এমনকি প্রশাসনও মেনে চলে।\n<br>\n<b>১০. ব্যক্তিগত গুণাবলিঃ</b> উপরিউক্ত উপাদানগুলো না থাকা সত্ত্বেও কোনো কোনো ব্যক্তি কেবল ব্যক্তিগত গুণাবলির মাধ্যমেই ব্যক্তি মানুষের শ্রদ্ধা অর্জন করতে পারেন। সমাজস্থ লোকজন তার কথা মেনে চলে এবং এভাবেই ক্ষমতা কাঠামো গড়ে ওঠে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, যেভাবেই গ্রামীণ ক্ষমতা কাঠামোকে আলোচনা করা হোক না কেন সবক্ষেত্রেই ভূমির মালিকানা ও অর্থনৈতিক সামর্থ্যের বিষয়টি প্রাধান্য লাভ করে থাকে। অন্যান্য যেসব বিষয় রয়েছে তাও অনেকাংশেই অর্থের সাথে সংশ্লিষ্ট। তবে বর্তমানে জ্ঞানবিজ্ঞানের উন্নতির সাথে সাথে গ্রামীণ ক্ষমতা কাঠামোতেও ব্যাপক পরিবর্তন লক্ষ করা যাচ্ছে।",
        "year": "3rd",
        "exam_year": "2020",
        "sl": "১৩",
        "section": "গ-বিভাগ",
        "id": "232003_2020_03_13",
        "type": "Board"
    },
    {
        "code": "232003",
        "question": "কৃষক সমাজের আধুনিকতার প্রভাব আলোচনা কর।",
        "answer": "<b>ভূমিকাঃ</b> কৃষক সমাজ বলতে বুঝায় কৃষিকাজের সাথে যুক্ত এমন এক সমষ্টি, যার পরিবারের সদস্যরা সনাতন উপায়ে শ্রম বিক্রি করে এবং সাধারণ যন্ত্রপাতি ব্যবহার করে কেবল নিজস্ব পরিবারের প্রয়োজন মিটায়। সে সাথে পারস্পরিক সম্পর্কসূত্রে আবদ্ধ হয়ে ভাবের আদানপ্রদান করে থাকে। বর্তমানে কৃষক সমাজে আধুনিকতার প্রভাব পরিলক্ষিত হয়। এ আধুনিকতার ফলে কৃষক সমাজের রূপরেখা পাল্টে যাচ্ছে। তাদের জীবনধারায় এসেছে গতিময়তা। সেই সাথে কৃষিকাজে এসেছে বৈচিত্র্য।\n<br>\n<b>❑ কৃষক সমাজের ওপর আধুনিকতার প্রভাবঃ</b> বর্তমান যুগ আধুনিক যুগ। আর এ আধুনিক যুগের প্রভাব সমাজের অন্যান্য বিষয়ের মতো কৃষক সমাজের ওপরও পড়েছে। অর্থাৎ আধুনিকতার যেসব বিষয় কৃষক সমাজের ওপর প্রভাব বিস্তার করছে তা নিম্নে আলোচনা করা হলো-\n<br>\n<b>১. সেচ ব্যবস্থাঃ</b> সেচ ব্যবস্থা কৃষক সমাজের ওপর নিবিড়ভাবে জড়িয়ে আছে। কৃষিকাজ সম্পূর্ণভাবে সেচ ব্যবস্থার ওপর নির্ভরশীল। অতীতের কৃষক সমাজের দিকে তাকালে দেখা যেত যে, সেচ ব্যবস্থা প্রকৃতির ওপর নির্ভরশীল ছিল। সেক্ষেত্রে কৃষক তার জমি থেকে আশানুরূপ ফসল উৎপাদন করতে পারত না। বর্তমানে আধুনিক সেচ ব্যবস্থার ফলে জমিতে প্রচুর পরিমাণে ফসল উৎপাদিত হচ্ছে, যার মাধ্যমে কৃষক যেমন পরিবারের চাহিদা 'মিটাতে পারছে। অন্যদিকে, উদ্বৃত্ত ফসল বাজারজাত করতে পারছে যার ফলে কৃষক পরিবারে জীবনমানের পরিবর্তন হচ্ছে।\n<br>\n<b>২. উন্নত সারঃ</b> কৃষক সমাজের ওপর আধুনিকতার প্রভাবের অন্যতম নিয়ামক হলো উন্নত সার। কৃষিক্ষেত্রে বর্তমানে উন্নত রাসায়নিক সার ব্যবহার করা হচ্ছে, যা অধিক ফসল উৎপাদনে সহায়ক ভূমিকা পালন করে। যেমন- কম্পোস্ট সার বর্তমানে কৃষিজমিতে ব্যবহার করা হচ্ছে। এর ফলে একদিকে যেমন পরিবেশ দূষণ কম হচ্ছে। অন্যদিকে, উৎপাদনের মাত্রা আগের তুলনায় বেশি হচ্ছে।\n<br>\n<b>৩. কীটনাশক ব্যবহারঃ</b> বাংলাদেশের অর্থনীতি কৃষিনির্ভর অর্থনীতি। গ্রামের অধিকাংশ মানুষ প্রত্যক্ষ ও পরোক্ষভাবে কৃষির ওপর নির্ভরশীল। অতীতে উৎপাদিত ফসলি জমিতে বিভিন্ন ধরনের রোগের সৃষ্টি হতো, তা নিবারণের জন্য কোনো ধরনের কীটনাশক ব্যবহার করা হতো না। ফলে জমি থেকে আশানুরূপ ফসল উৎপাদন কল্পনা করতে পারত না। বর্তমানে জমিতে উন্নতমানের বিভিন্ন কীটনাশক ব্যবহার করার ফলে অধিকহারে উৎপাদন বৃদ্ধি পাচ্ছে।\n<br>\n<b>৪. কৃষিতে আধুনিক যন্ত্রপাতি ও প্রযুক্তি ব্যবহারঃ</b> বর্তমানে কৃষিক্ষেত্রে প্রযুক্তি ও বিজ্ঞানসম্মত আধুনিক কলাকৌশল প্রয়োগ ক্রমশ বেড়েই চলেছে, যা পূর্বে ছিল না। এক্ষেত্রে ব্যাপক উৎপাদন, মুনাফা নিশ্চিতকরণ ইত্যাদি কারণে কৃষি আধুনিকায়ন অনিবার্য হয়ে পড়েছিল। ১৯৬০ এর দশকে সবুজ বিপ্লবের মধ্য দিয়ে কৃষিতে আধুনিক যন্ত্রপাতি ও কলাকৌশলের প্রয়োগ হতে থাকে। আর বর্তমানে এ প্রক্রিয়াটি চলমান। আর প্রতিনিয়ত বেড়ে চলেছে আধুনিক প্রযুক্তির ব্যবহার। এর ফলে কৃষি উৎপাদনে বৈপ্লবিক পরিবর্তন লক্ষ করা যায়।\n<br>\n<b>৫. কৃষক সমাজে শিক্ষিতদের অনুপ্রবেশঃ</b> শিক্ষা কৃষক সমাজে আধুনিকতার ছোঁয়া এনে দিয়েছে। আদিম সাম্যবাদী সমাজ থেকেই গ্রামীণ জনপদের প্রধান পেশা ছিল কৃষি। আর বংশপরম্পরায় দাদা থেকে বাবা, বাবা থেকে সন্তান, সন্তান থেকে তার সন্তান এভাবেই এ কৃষিকাজ বংশগত পেশা হিসেবে এক প্রজন্ম থেকে অন্য প্রজন্মে স্থানান্তরিত হয়েছে। আর তাই এ কৃষিকাজের জন্য কৃষকদের কোনো প্রাতিষ্ঠানিক শিক্ষার প্রয়োজন ছিল না। কিন্তু বর্তমানে এ কৃষিকে একটি চ্যালেঞ্জিং পেশা হিসেবে ধরে নিয়েছে শিক্ষিত যুরকরা। তারা এ কাজে নিজেদেরকে সংযুক্ত করছে এবং আন্তর্জাতিক মানের কৃষির সাথে সামঞ্জস্য রেখে কৃষিকে এগিয়ে নিচ্ছে।\n<br>\n<b>৬. নতুন পদ্ধতিতে চাষাবাদঃ</b> আধুনিকতার প্রভাবে কৃষক সমাজে ক্রমান্বয়ে নতুন পদ্ধতিতে চাষাবাদের সৃষ্টি হচ্ছে। এমন একসময় ছিল যখন কৃষিকাজটি সীমাবদ্ধ ছিল খেতখামারে। কিন্তু বর্তমানে আধুনিকতার ফলে জলাবদ্ধ পানিতে, পুকুর পাড়ে, পুকুরে একই সাথে মাছ ও ধান চাষ, বন্যার সময় ভাসমান প্লান্ট তৈরি, খাঁচায় মাছ চাষ, বালুতে কুমড়া চাষ, পতিত জমিতে বরই বাগান এবং সারা বছরই পাওয়া যায় এমন ফল ও ফসলের চাষ ব্যাপক জনপ্রিয়তা লাভ করেছে, যা পূর্বের সময়ে অনেকের মাথাতেই ছিল না।\n<br>\n<b>৭. যোগাযোগ ব্যবস্থাঃ</b> আধুনিকতার প্রভাবে যোগাযোগ ব্যবস্থায় অতিমাত্রায় উন্নয়নের জোয়ার বয়ে যাচ্ছে। এর ফলে একে অন্যের সাথে যোগাযোগ অতিমাত্রায় সহজ হয়েছে। গ্রামের কৃষক সমাজের মানুষ শহরের সাথে সুষ্ঠুভাবে যোগাযোগ রক্ষা করতে পারছে। তাইতো শহরের উন্নয়নের ছোঁয়া গ্রামের কৃষক সমাজকে প্রভাবিত করছে।\n<br>\n<b>৮. কর্মক্ষেত্র সৃষ্টি ও স্থানান্তরঃ</b> কর্মক্ষেত্র সৃষ্টি ও স্থানান্তরে আধুনিকতার ভূমিকা অত্যন্ত গুরুত্বপূর্ণ। তাই আধুনিকতা শুধু শহরমুখী নয় গ্রামীণ পর্যায়েও চলে গেছে। আধুনিকতার ফলে গ্রামীণ কৃষক সমাজে বিভিন্ন ধরনের আত্মকর্মসংস্থানের সৃষ্টি হচ্ছে। কৃষক সমাজের, উৎপাদন ব্যবস্থা হলো মৌসুমভিত্তিক। মৌসুমভিত্তিক উৎপাদনের পর বাকি সময় কৃষকরা কর্মহীন হয়ে পড়ে। কর্মহীন সময়টিকে কর্মমুখী করার জন্য এবং সঠিক সম্পদের আশায় এক স্থান থেকে অন্য স্থানে গমন করে।\n<br>\n<b>৯. চিকিৎসাঃ</b> আধুনিক চিকিৎসা ব্যবস্থা কৃষক সমাজকে ব্যাপকভাবে প্রভাবিত করছে। পূর্বে গ্রামীণ সমাজে ছোট ছোট রোগে চিকিৎসার অভাবে অনেক মানুষ মারা যেত। যেমন- কলেরা, টাইফয়েড ইত্যাদি। বর্তমানে চিকিৎসা ব্যবস্থা উন্নত হওয়ার ফলে প্রতিটি গ্রামে একটি করে কমিউনিটি ক্লিনিক স্টোর খোলা হয়েছে এবং বিভিন্ন রোগের টিকার ব্যবস্থা করা হয়েছে, যেগুলো মানুষকে বিনামূল্যে প্রদান করা হয়। এর ফলে মানুষ বিভিন্ন রোগ থেকে মুক্তি পাচ্ছে। মানুষ সুস্থ থাকলে উৎপাদন ব্যবস্থা সচল থাকে। তাই উৎপাদনের সাথে সুস্থতার সম্পর্ক রয়েছে। এটি আধুনিক চিকিৎসার ফলেই সম্ভব।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, আধুনিকায়ন শহুরে সমাজের মতো গ্রামীণ কৃষকদের জীবনেও বৈপ্লবিক পরিবর্তন সাধন করেছে। তবে এ পরিবর্তনকে আরও বেগবান করতে এবং কৃষির উন্নয়নের জন্য ও খাদ্য ঘাটতি কমানোর জন্য কৃষির আধুনিকায়ন ছাড়া অন্যকোনো বিকল্প পদ্ধতি নেই। আর এক্ষেত্রে একমাত্র রাষ্ট্রের সরকারই পারে নতুন পদ্ধতি বাস্তবায়নে কৃষকদের সব ধরনের সাহায্য ও সহযোগিতা করতে।",
        "year": "3rd",
        "exam_year": "2020",
        "sl": "১৪",
        "section": "গ-বিভাগ",
        "id": "232003_2020_03_14",
        "type": "Board"
    },
    {
        "code": "232003",
        "question": "তেভাগা আন্দোলনে ভাগচাষীর দাবীসমূহ পর্যালোচনা কর।",
        "answer": "<b>ভূমিকাঃ</b> তেভাগা আন্দোলন ছিল মূলত অর্থনৈতিক আন্দোলন। তেভাগা শব্দের আভিধানিক অর্থ তিন অংশ। তেভাগা আন্দোলন ছিল মূলত দুই-তৃতীয়াংশের দাবি নিয়ে সংগঠিত বর্গাচাষিদের আন্দোলন। ভাগচাষিদের ওপর জোতদার মহাজনদের শোষণের অন্যান্য দিকগুলোও এ আন্দোলনের আওতাভুক্ত ছিল ইতিহাসে এ আন্দোলনের একটি স্বতন্ত্র পরিচয় রয়েছে।\n<br>\n<b>❑ তেভাগা আন্দোলনে ভাগচাষির দাবিঃ</b> তেভাগা আন্দোলনের দাবিসমূহ অযৌক্তিক ছিল না; বরং এর পূর্ব ইতিহাস রয়েছে। নিম্নে দাবিগুলো আলোচনা করা হলো-\n<br>\n<b>১. উৎপন্ন ফসলের দুই ভাগের দাবিঃ</b> তেভাগা আন্দোলনের পূর্বে কৃষক সমিতির পক্ষ থেকে ক্লাইভ, কমিশনের কাছে যে মেমোরেন্ডাম প্রেরণ করা হয়েছিল তাতেও জমির ওপর ভাগচাষির দখলিস্বত্ব উৎপন্ন ফসলের দুইভাগ পাওনার দাবি করা হয়।\n<br>\n<b>২. দখলিম্বত্বের দাবিঃ</b> বহু বছর একটানা একই জমিতে চাষের পরও ভাগচাষিদের জমির ওপর কোনো দখলিস্বত্ব ছিল না। জোতদাররা যেকোনো সময় চাষিকে জমি থেকে উৎখাত করতে পারত। তেভাগা আন্দোলনের সময় এর বিরুদ্ধে আওয়াজ ওঠে এবং ভাগচাষিরা জমিতে তাদের দখলিস্বত্ব দানের দাবি তোলেন।\n<br>\n<b>৩. মন প্রতি পাঁচ সেরের বেশি ধান সুদ বেআইনিঃ</b> কৃষকদের ওপর মহাজনরা অত্যাচার ও শোষণ করত। এ শোষণ নির্যাতনের বিরুদ্ধে তেভাগা আন্দোলনের দাবি ছিল প্রতি ইউনিয়নে সরকারি ধানের গোলা স্থাপন এবং মন প্রতি পাঁচ সের ধানের বেশি সুদ বেআইনি।\n<br>\n<b>৪. আবওয়াবসহ বাজে কোনো আদায় নেইঃ</b> জোতদাররা ভাগচাষিদের কাছ থেকে আধিয়ার ও সুদ ছাড়া নানা ধরনের আবওয়াব আদায় করতো। আধাভাগ ও ঋণশোধের পর এভাবে বিভিন্ন আবওয়াব দেওয়ার পর কৃষকরা নিঃস্ব হয়ে যেত।\n<br>\n<b>৫. রসিদ ব্যতীত কোনো ভাগ নেইঃ</b> ফসল ভাগের সময় আধাভাগ জোতদারকে দেওয়ার পর তারা ভাগচাষিদের কোনো রসিদ দিত না, যা চাষিদেরকে বিপদে ফেলত। সেজন্য তেভাগা আন্দোলনে তারা দাবি তোলেন যে, লিখিত রসিদ না দিলে তারা জোতদারকে 'আধাভাগ দিবে না। ভাগ নিয়ে তাদেরকে পাকা রসিদ দিতে হবে।\n<br>\n<b>৬. আবাদযোগ্য পতিত জমিতে ফসল উৎপাদনঃ</b> তেভাগা আন্দোলনের সময় এদেশে আবাদযোগ্য পতিত জমির পরিমাণ ছিল ৪২ লক্ষ। একর। এজন্যই তেভাগা আন্দোলনের অন্যতম দাবি ছিল পতিত জমিকে আবাদযোগ্য করে তাতে ফসল উৎপাদনের ব্যবস্থা করা।\n<br>\n<b>৭. চাষির খামারে ধান তোলাঃ</b> ফসল তোলার মৌসুমে জোতদাররা সবসময়ই ভাগচাষিদেরকে উৎপন্ন ফসল তাদের নিজেদের খামারে তুলতে বাধ্য করতো। এ ব্যবস্থার ফলে ভাগচাষিদের ওপর অনেক অন্যায় করা হতো। এজন্যই তেভাগা আন্দোলনের অন্যতম দাবি ছিল জোতদারের খামারের পরিবর্তে ফসল চাষিদের খামারে তুলতে হবে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, কৃষক শ্রেণি উৎপন্ন ফসলের দুই-তৃতীয়াংশ পাওয়ার জন্য যে আন্দোলন গড়ে তোলে ইতিহাসে তাই তেভাগা আন্দোলন হিসেবে খ্যাত। তেভাগা আন্দোলনের ঐতিহাসিক তাৎপর্য বিশাল ও বহুমাত্রিক। তেভাগা আন্দোলন ভারতীয় বৈপ্লবিক সংগ্রামের ইতিহাসে একটি মাইলফলক। এটি ছিল বৈষম্যের শিকারে আবদ্ধ শোষিত জনগোষ্ঠীর দীর্ঘদিনের জমাটবদ্ধ ক্ষোভের বহিঃপ্রকাশ।",
        "year": "3rd",
        "exam_year": "2020",
        "sl": "১৫",
        "section": "গ-বিভাগ",
        "id": "232003_2020_03_15",
        "type": "Board"
    },
    {
        "code": "232003",
        "question": "বাংলাদেশে গ্রামীণ দারিদ্র্যের স্বরূপ আলোচনা কর।",
        "answer": "<b>ভূমিকাঃ</b> দারিদ্র্য বাংলাদেশের একটি প্রধান সমস্যা। রাংলাদেশে দারিদ্র্য শুধু একটি সমস্যাই নয়; বরং তা হাজারো সমস্যার জন্মদাতা। দারিদ্র্য দেশের উন্নতির পথে বড় বাধাস্বরূপ। দারিদ্র্য আমাদের মৌলিক চাহিদার ওপর কশাঘাত হানে। ক্ষুধা ও দারিদ্র্য বাংলাদেশের বৃহত্তর জনগোষ্ঠীর নিত্য সাথি। দারিদ্র্য হলো একটি বিশেষ আর্থসামাজিক অবস্থার নাম। অবস্থাটি যখন সৃষ্টি হয় তখন সমাজে দরিদ্র জনগোষ্ঠীর আবির্ভাব ঘটে। অর্থাৎ দারিদ্র্য হচ্ছে দারিদ্র্যের আর্থসামাজিক বৈশিষ্ট্য বা অবস্থার নাম।\n<br>\n<b>❑ বাংলাদেশে গ্রামীণ দারিদ্র্যের স্বরূপঃ</b> বাংলাদেশে গ্রামীণ দারিদ্র্যের স্বরূপ হিসেবে মৌল ও মানবিক চাহিদাসমূহের অপূর্ণতাকেই বুঝানো হয়। বাংলাদেশে দারিদ্র্যের স্বরূপ বিশ্লেষণ করতে গিয়ে অনেকেই দারিদ্র্য নির্দেশক হিসেবে মৌলিক 'মানবীয় চাহিদা যেমন- অন্ন, বস্ত্র, বাসস্থান, চিকিৎসা, শিক্ষা প্রভৃতির অপূরণের কথাই ব্যক্ত করেছেন। এ প্রেক্ষাপটে নিম্নে গ্রামীণ দারিদ্র্যের স্বরূপ তুলে ধরা হলো-\n<br>\n<b>১. জীবনযাত্রার নিম্নমানঃ</b> গ্রামীণ জনগোষ্ঠীর জীবনযাত্রার মান অত্যন্ত নিম্নমানের। আর এ নিম্নমানের জীবনযাত্রাই গ্রামীণ জনগোষ্ঠীর দারিদ্র্যের চরম বহিঃপ্রকাশ। পরিসংখ্যান ব্যুরোর প্রকাশিত তথ্যানুযায়ী গ্রামীণ এলাকার ১৯৭৩-৭৪ সালে খাদ্যদ্রব্যের জন্য ব্যয় ছিল মোট ব্যয়ের ৭৫ শতাংশ। তা ১৯৮৫-৮৬ সালে এসে দাঁড়ায় ৬৫ শতাংশ। ৯০ এর পর দ্রব্যমূল্যের বৃদ্ধিজনিত কারণে এ হার বাড়তে থাকে।\n<br>\n<b>২. নিম্ন আয়ঃ</b> গ্রামীণ জনগোষ্ঠীর অধিকাংশের জীবনযাত্রার মান অত্যন্ত নিম্ন। আর এ নিম্নমানের জীবনযাপনকারী জনগোষ্ঠীর শতকরা ৮৫ জন চরম দারিদ্রসীমার নিচে বাস করে। গ্রামের সাধারণ মানুষ দৈনিক যে মজুরি পায় তা দিয়ে ন্যূনতম চাল, আটা ইত্যাদি কিনতে পারে না এবং এতে প্রতিনিয়তই ঘাটতি থাকে।\n<br>\n<b>৩. নিরক্ষরতাঃ</b> আমাদের দেশে নিরক্ষরতার হার প্রায় ৩০% হলেও গ্রামীণ নিরক্ষরতার হার এর চেয়ে অনেক বেশি। আর গ্রামীণ জনগোষ্ঠী যেখানে ঠিকমতো পেটভরে খাবার খেতে পায় না, সেখানে শিক্ষার ব্যয় বহন করা অনেকটা দিবাস্বপ্নের মতো।\n<br>\n<b>৪. বেকারত্বঃ</b> বেকারত্ব এবং পরনির্ভরশীলতা বাংলাদেশের পল্লি জনগোষ্ঠীর একটি অন্যতম সমস্যা। আর এ বেকারত্বের চালচিত্র দ্বারাও গ্রামীণ জনগোষ্ঠীর দারিদ্র্যের বর্তমান অবস্থা নিরূপণ করা যায়। গ্রামে শ্রমিকদের মজুরিও শহরের তুলনায় কম থাকে। আবার বাংলাদেশে এমন অনেক গ্রাম রয়েছে যেখানে জনসংখ্যার তুলনায় প্রয়োজনীয় কাজের ব্যাপক অপ্রতুলতা রয়েছে। আর এ কারণে গ্রামে ছদ্মবেকারত্ব, প্রচ্ছন্ন বেকারত্ব প্রভৃতি ব্যাপক হারে পরিলক্ষিত হয়।\n<br>\n<b>৫. স্বাস্থ্য ও পুষ্টিহীনতাঃ</b> গ্রামীণ জনগোষ্ঠীর বেশিরভাগ লোকই পুষ্টিহীনতায় ভোগে। গ্রামীণ শিশুদের (১-৫) বছর বয়সীদের অধিকাংশ শিশুই পুষ্টিহীনতার শিকার। পর্যাপ্ত খাদ্যাভাব তো আছেই, আর গ্রামের মানুষের রোগ সম্পর্কে অসচেতন থাকার দরুন বিভিন্ন রোগ ব্যাধি হয়। বাংলাদেশের গ্রামাঞ্চলে প্রসূতি মৃত্যু ও শিশুমৃত্যুর হার প্রায় ৫০ ভাগ বেশি। আর তাই বাংলাদেশের গ্রামের মানুষ সার্বিকভাবে নিদারুণ 'আর্থিক কষ্ট ভোগ করে এবং অন্যান্য পারিপার্শ্বিক কারণে গ্রামের যথাযথ চিকিৎসা থেকে বঞ্চিত হয়।\n<br>\n<b>৬. পোশাক-পরিচ্ছদের সমস্যাঃ</b> বাংলাদেশের সাধারণ মানুষের জীবনযাত্রার মান অত্যন্ত নিম্ন। একটি লুঙি, একটি গেঞ্জি আর একটি গামছাই অনেক গ্রামীণ পুরুষের নিয়মিত বস্ত্র। আর গ্রামের প্রায় বউঝিরা দুসেট কাপড় দিয়েই দু-তিন বছর কাটিয়ে দেয়।\n<br>\n<b>৭. বাসস্থানের সমস্যাঃ</b> গ্রামের প্রায় ৮০-৮৫ ভাগ বা তারও বেশি ঘরবাড়ি বাঁশ ও ছনের তৈরি। আর বাংলাদেশের গ্রামের কয়েক লক্ষ মানুষ অন্যের আশ্রয়ে খাসজমিতে কোনোরকমভাবে বাস করে। আর সেখানে উদ্বাস্তুর সংখ্যাও কম নয়। প্রতিবছর ঝড়বৃষ্টি তাদের গৃহহীন করে, অন্যদিকে ঘরবাড়ি তৈরির কাঁচামালের অভাব ও এগুলোর ঊর্ধ্বমূল্য গ্রামীণ দরিদ্র জনগোষ্ঠীর বাসস্থান সমস্যাকে প্রকট করে তোলে।\n<br>\n<b>৮. জনসংখ্যা স্ফীতিঃ</b> গ্রামে অশিক্ষিত অসচেতন মানুষের অধিক বসবাস বেশি হওয়ায় বাল্যবিবাহ, বহুবিবাহের প্রকোপ বেশি। জন্মনিয়ন্ত্রণ পদ্ধতি গ্রহণ না করায় গ্রামে জনসংখ্যা বৃদ্ধির হার শহরের তুলনায় অনেক বেশি হয়ে থাকে। ছেলে সন্তানের প্রতি দুর্বলতাসহ আরও কিছু মূল্যবোধ গ্রামের জনসংখ্যা বৃদ্ধির জন্য দায়ী।\n<br>\n<b>৯. অনুন্নত কৃষিঃ</b> কৃষি বাংলাদেশের গ্রাম সমষ্টির সিংহভাগ মানুষের পেশা হলেও গ্রামের অনুন্নত ও সনাতন কৃষি ব্যবস্থা গ্রামীণ দারিদ্র্যের পরিচয় তুলে ধরে। গ্রামের জমিগুলো অধিকাংশই ছোট ছোট খণ্ডে বিভক্ত। যেখানে আধুনিক নিয়মে চাষাবাদ করা যায় না। অন্যের জমি চাষাবাদের ফলে কৃষকদের একর প্রতি উৎপাদনও কম হয়।\n<br>\n<b>১০. প্রাকৃতিক দুর্যোগঃ</b> এদেশের অধিকাংশ নিম্নবিত্ত গ্রামীণ মানুষকে প্রতিবছর প্রাকৃতিক দুর্যোগে সর্বশান্ত হতে হয়। বন্যা, অনাবৃষ্টি, ঘূর্ণিঝড়, জলোচ্ছ্বাস বিভিন্ন প্রাণ সংহারকারী অসুখ বিসুখ এদেশের গ্রামীণ জনগোষ্ঠীর আর্থিক উন্নয়নের প্রধান অন্তরায়। প্রাকৃতিক দুর্যোগ গ্রামীণ মানুষের জন্য অভিশাপস্বরূপ।\n<br>\n<b>১১. ত্রুটিপূর্ণ সামাজিক মর্যাদাঃ</b> গ্রামীণ জীবনে শ্রেণিগত বৈষম্য একটি খুবই পরিচিত রূপ। বাংলাদেশের গ্রামীণ সমাজে উচ্চশ্রেণির হাতে গ্রামীণ কৃষির সব উপকরণ কুক্ষিগত থাকে। তাছাড়া সালিশ দরবারে মূলত তাদের মতামতকেই প্রাধান্য দেওয়া হয়। এ সুযোগে দরিদ্র্য জনগোষ্ঠী বিভিন্নভাবে উচ্চশ্রেণির সদস্যদের দ্বারা শোষিত ও নির্যাতিত হয়।\n<br>\n<b>১২. সামাজিক স্তরবিন্যাসঃ</b> বাংলাদেশের সামাজিক স্তরবিন্যাসের প্রকৃতি বিশ্লেষণ করলে দেখা যায় যে, বাংলাদেশের গ্রামের বেশিরভাগ মানুষ নিম্ন শ্রেণিতে বসবাস করে। এরপরই মধ্যবিত্ত শ্রেণির লোকদের অবস্থান। তবে ধনীর সংখ্যা খুব কম। ধনীরাই বেশিরভাগ সম্পদ ভোগ করে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, দারিদ্র্য গ্রামীণ সমাজের পরিচয়রূপ। শহরে সমাজের কথা চিন্তা করলে যেমন আমাদের সামনে ভেসে ওঠে নানা সুযোগ সুবিধার সমাহারে বসবাসকারী আর্থিকভাবে সচ্ছল জনগোষ্ঠীর কথা, তেমনিভাবে বাংলাদেশের গ্রামীণ সমাজের কথা বললেই সহজসরল মানুষের পাশাপাশি অভাবী মানুষদের এক সরল চিত্র আমাদের সামনে ফুটে ওঠে। আর এক্ষেত্রে উপরিউক্ত বৈশিষ্ট্য সংবলিত প্রকৃতি বা রূপ আমাদেরকে গ্রামীণ দারিদ্র্য সম্পর্কে ধারণা লাভে সহায়তা করে।",
        "year": "3rd",
        "exam_year": "2020",
        "sl": "১৬",
        "section": "গ-বিভাগ",
        "id": "232003_2020_03_16",
        "type": "Board"
    },
    {
        "code": "232003",
        "question": "বাংলাদেশের আর্থসামাজিক উন্নয়নে এনজিও'র ভূমিকা আলোচনা কর।",
        "answer": "<b>ভূমিকাঃ</b> বাংলাদেশে তৃতীয় বিশ্বের দরিদ্রতম দেশগুলোর মধ্যে অন্যতম। এদেশে অর্থনীতি, সমাজব্যবস্থা, রাজনীতিসহ সবক্ষেত্রে বহুবিধ সমস্যা রয়েছে। সমাজে দরিদ্র ও সুবিধা বঞ্চিত জনগোষ্ঠীর জন্য কাজ করাই এনজিওসমূহের প্রধান লক্ষ্য ও উদ্দেশ্য। বাংলাদেশে এনজিওর কার্যক্রম শুরু হয় ১৯৭০ সালের জলোচ্ছ্বাস ও ১৯৭১ সালে মুক্তিযুদ্ধ পরবর্তী ত্রাণ ও পুনবার্সন কার্যক্রমের মধ্য দিয়ে। বিভিন্ন প্রাকৃতিক দুর্যোগ মোকাবিলা, দারিদ্র্য বিমোচন, দরিদ্র জনগোষ্ঠীর আর্থসামাজিক উন্নয়নের ক্ষেত্রে এনজিওর ভূমিকা অনন্য।\n<br>\n<b>❑ বাংলাদেশের আর্থসামাজিক উন্নয়নে এনজিওর ভূমিকাঃ</b> নিম্নে বাংলাদেশের আর্থসামাজিক উন্নয়নে এনজিওর ভূমিকা আলোচনা করা হলো-\n<br>\n<b>১. দারিদ্র্য বিমোচনঃ</b> দারিদ্র্য বিমোচন ও সামাজিক উন্নয়ন এনজিওর একটি অন্যতম প্রধান দিক। মূলত অধিকাংশ এনজিওর কার্যক্রম দারিদ্র্য বিমোচনকেন্দ্রিক। সাম্প্রতিককালে ব্র্যাক, আশা, প্রশিকা, গ্রামীণ ব্যাংক, আরডিআরএস সংস্থাসমূহ দারিদ্র্য বিমোচন প্রক্রিয়ায় তাৎপর্যপূর্ণ ভূমিকা পালন করছে। এ কার্যক্রম থেকে দেখা যায়, গত দশ বছরে এ দেশের দারিদ্র্য পরিস্থিতির কিছুটা উন্নতি হয়েছে।\n<br>\n<b>২. কৃষি উন্নয়নঃ</b> বাংলাদেশ কৃষিপ্রধান দেশ। কৃষি উন্নয়নে, বিশেষত অপ্রচলিত অধিক উৎপাদনশীল ও লাভজনক এবং রপ্তানিমুখী কৃষি কর্মকাণ্ডে এনজিওগুলো উল্লেখযোগ্য ভূমিকা পালন করছে। বর্তমানে বাংলাদেশে পাঁচ শতাধিক এনজিও কৃষি উন্নয়ন প্রকল্প বাস্তবায়ন করে চলছে। কৃষি সংস্কার কার্যক্রমের জন্য উন্নত বীজ ও সারের ব্যবহার নিশ্চিতকরণ, প্রযুক্তি ব্যবহার, প্রচলিত কৃষি উপকরণের উন্নয়ন, কৃষিজাত পণ্যের বাজার সৃষ্টি ও মূল্য নিশ্চিতকরণ প্রভৃতি কর্মকাণ্ডের মাধ্যমে এনজিওগুলো কৃষি উন্নয়নে বিশেষ ভূমিকা পালন করছে।\n<br>\n<b>৩. শিক্ষাবিস্তারঃ</b> বাংলাদেশের সরকার সবার জন্য শিক্ষা কর্মসূচি হাতে নিয়েছে। সরকারের পাশাপাশি এনজিওসমূহ এ কার্যক্রমে ভূমিকা পালন করে চলেছে। শিক্ষার ক্ষেত্রে তারা বিভিন্ন কর্মসূচি প্রণয়ন করছে। নিরক্ষরতা দূরীকরণ, সামাজিক ও কর্মমুখী শিক্ষা প্রদান তাদের অন্যতম কাজ। এনজিওসমূহ আনুষ্ঠানিক ও উপআনুষ্ঠানিক উভয় ধরনের কার্যক্রম গ্রহণ করে থাকে। যেমন- প্রাতিষ্ঠানিক স্কুল ও কলেজ পরিচালনা, ছাত্রবৃত্তি প্রদান, বই ও শিক্ষা উপকরণ সংগ্রহ, বয়স্কশিক্ষা, স্কুলবহির্ভূত শিক্ষাদান, সাক্ষরতা কর্মসূচি ইত্যাদি।\n<br>\n<b>৪. স্বাস্থ্যক্ষেত্রে ভূমিকাঃ</b> স্বাস্থ্যই সকল সুখের মূল। জনগণের মধ্যে এ বিষয়ে সচেতনতা সৃষ্টিসহ বাংলাদেশ সরকারের সবার জন্য স্বাস্থ্য পরিকল্পনা বাস্তবায়নে এনজিও বিশেষ ভূমিকা পালন 'করছে। স্বাস্থ্য সম্পর্কে সচেতনতা সৃষ্টি এবং নামমাত্র দামে গভীর নলকূপ সরবরাহ করে গ্রামের দরিদ্র জনগোষ্ঠীর স্বাস্থ্যরক্ষায় এনজিওগুলো গুরুত্বপূর্ণ ভূমিকা পালন করছে বাংলাদেশে এনজিওগুলোর সক্রিয় সহযোগিতায় গ্রামের প্রায় শতকরা ৯৬ ভাগ মানুষ নলকূপ ব্যবহার করছে।\n<br>\n<b>৫. পরিবার পরিকল্পনাঃ</b> সাম্প্রতিককালে বাংলাদেশের এক নম্বর জাতীয় সমস্যা জনসংখ্যা সমস্যা। জনবিস্ফোরণ রোধ এবং পরিকল্পিত পরিবার গঠনে এনজিওগুলো অত্যন্ত তৎপরতার সাথে দায়িত্ব পালন করছে। স্বাধীনতার পর বাংলাদেশে জন্মহার ছিল শতকরা ৩.২ ভাগ। বর্তমানে তা কমে ১.৩৭ ভাগে দাড়িয়েছে। জন্মহারের এ ব্যাপক হ্রাসকরণে এনজিওগুলোর ভূমিকা অগ্রগণ্য।\n<br>\n<b>৬. নারীর ক্ষমতায়নঃ</b> নারীর অর্থনৈতিক কর্মকাণ্ডের পাশাপাশি নারীর ক্ষমতায়ন ও দারিদ্র্য বিমোচনে এনজিওর ভূমিকা গুরুত্বপূর্ণ। বাংলাদেশের বিভিন্ন এনজিও নারীদের উৎপাদন ও আয়বর্ধনমূলক কর্মকাণ্ডের সাথে সম্পৃক্ত করছে। তাছাড়া শিক্ষা, স্বাস্থ্য, বয়স্কশিক্ষা ও প্রশিক্ষণের মাধ্যমে দুঃস্থ অসহায় নারীদের উন্নয়নে এনজিও কাজ করে যাচ্ছে।\n<br>\n<b>৭. শিশু উন্নয়নঃ</b> সমাজের দরিদ্র ও অবহেলিত এবং অধিকার বঞ্চিত শিশুদের উন্নয়নে এনজিও বিশেষ ভূমিকা পালন করে থাকে। সেভ দি চিলড্রেন, ব্র্যাক, ওয়াল্ড ভিশন প্রভৃতি এনজিওসমূহ শিশুদের কল্যাণে পদক্ষেপ গ্রহণ করে থাকে। শিশুদের উন্নয়নে এনজিওসমূহের যেসব ভূমিকা পালন করছে তার মধ্যে উল্লেখযোগ্য হলো- ক. শিশু স্বাস্থ্যসেবা প্রদান, খ. মাতৃদুগ্ধ দানে উৎসাহিত করা, গ. ছিন্নমূল শিশুদের পুনর্বাসন, ঘ. স্কুল ও এতিমখানা পরিচালনা ও ঙ. শিশু অধিকার প্রতিষ্ঠা।\n<br>\n<b>৮. ক্ষুদ্র ও কুটিরশিল্প উন্নয়নঃ</b> ক্ষুদ্র ও কুটিরশিল্পের ক্ষেত্রে এনজিওর উন্নয়নমুখী ভূমিকা অপরিসীম। এনজিওসমূহই এ ক্ষেত্রে ঋণ ও ব্যবস্থাপনা সহায়তা করে থাকে। সাধারণত তাঁতশিল্প, কুটিরশিল্প ও হস্তশিল্প প্রভৃতি ক্ষেত্রে এনজিওসমূহ ঋণ দিয়ে থাকে। \n<br>\n<b>৯. মানব সম্পদ উন্নয়নঃ</b> এনজিওগুলো বিভিন্ন প্রশিক্ষণ প্রদানের মাধ্যমে দরিদ্র জনগোষ্ঠীকে মানব সম্পদে পরিণত করছে। এক্ষেত্রে এনজিওগুলো জনগণকে সংগঠিত করা, নেতৃত্বের বিকাশ সাধন, আইন, অধিকার, সামাজিক দায়দায়িত্ব প্রভৃতি বিষয়ে সচেতনতা বৃদ্ধি করছে। তাছাড়া নিজেদের সীমিত সম্পদের সুষ্ঠু ব্যবহার নিশ্চিত করার মধ্য দিয়ে বিভিন্ন সৃজনশীল ও আয়বর্ধক কর্মসূচির মাধ্যমে দরিদ্র জনগোষ্ঠীকে মানব সম্পদে রূপান্তর করছে।\n<br>\n<b>১০. কর্মসংস্থান সৃষ্টিঃ</b> বাংলাদেশে বেকার সমস্যা প্রকট। কর্মক্ষম বেকার জনগোষ্ঠীর জন্য কর্মসংস্থান সৃষ্টির মাধ্যমে এনজিওসমূহ বিশেষ ভূমিকা পালন করে বিদেশে প্রশংসিত হয়েছে। এনজিওসমূহ দুই ভাবে কর্মসংস্থান সৃষ্টি করে থাকে। প্রথমত, এনজিও কর্মসূচি পরিচালনার জন্য চাকরিতে নিয়োগদানের মাধ্যমে। দ্বিতীয়ত, ব্যবস্থাপনা সহায়তা প্রদান করে নতুন কর্মসংস্থান সৃষ্টির মাধ্যমে। \n<br>\n<b>১১. খাসজমি বিতরণঃ</b> বাংলাদেশের ভূমিস্বত্ব ব্যবস্থায় অসম বণ্টন, বিদ্যমান। এতে অসংখ্য ভূমিহীন কৃষকের সৃষ্টি হয়েছে। এনজিওগুলো ভূমিহীন সমস্যা দূরীকরণে গুরুত্বপূর্ণ পদক্ষেপ গ্রহণ করেছে খাসজমি বিতরণের মাধ্যমে। কিছু কিছু এনজিও সরকারের কাছ থেকে খাসজমি নিয়ে তা ভূমিহীনদের মাঝে বিতরণ করছে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, গ্রামীণ সমাজের আর্থসামাজিক উন্নয়নে এনজিওগুলোর ভূমিকা অপরিসীম। পরিবর্তনশীল সমাজ কাঠামোর সাথে সংগতি রেখে বেসরকারি সংস্থা এনজিওর ভূমিকা ক্রমেই পরিবর্তিত হচ্ছে। অতীতে কল্যাণমূলক ধারণার ভিত্তিতে এনজিও গঠিত হলেও বর্তমানে তা উন্নয়নমূলক ভূমিকা পালন করছে।",
        "year": "3rd",
        "exam_year": "2020",
        "sl": "১৭",
        "section": "গ-বিভাগ",
        "id": "232003_2020_03_17",
        "type": "Board"
    }
]