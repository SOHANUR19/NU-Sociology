[
    {
        "code": "232003",
        "question": "“Peasant Society” -গ্রন্থটির রচয়িতা কে?",
        "answer": "থিওডর শানিন।",
        "year": "3rd",
        "exam_year": "2019",
        "sl": "ক",
        "section": "ক-বিভাগ",
        "id": "232003_2019_01_01",
        "type": "Board"
    },
    {
        "code": "232003",
        "question": "“গ্রামীণ সমাজের উন্নয়ন নীতিমালার উদঘাটন হচ্ছে গ্রামীণ সমাজবিজ্ঞান।” - সংজ্ঞাটি কে দিয়েছেন?",
        "answer": "সমাজতাত্ত্বিক এ. আর. দেশাই।",
        "year": "3rd",
        "exam_year": "2019",
        "sl": "খ",
        "section": "ক-বিভাগ",
        "id": "232003_2019_01_02",
        "type": "Board"
    },
    {
        "code": "232003",
        "question": "লেভিরেট কী?",
        "answer": "সাধারণত মৃত স্বামীর ভাইকে বিবাহ করাকে লেভিরেট বলে।",
        "year": "3rd",
        "exam_year": "2019",
        "sl": "গ",
        "section": "ক-বিভাগ",
        "id": "232003_2019_01_03",
        "type": "Board"
    },
    {
        "code": "232003",
        "question": "প্রজাস্বত্ব আইনে জমির সর্বোচ্চ সিলিং কত ছিল?",
        "answer": "মাথাপিছু সর্বোচ্চ ১০ বিঘা কিংবা পরিবার প্রতি ১০০ বিঘা।",
        "year": "3rd",
        "exam_year": "2019",
        "sl": "ঘ",
        "section": "ক-বিভাগ",
        "id": "232003_2019_01_04",
        "type": "Board"
    },
    {
        "code": "232003",
        "question": "বাংলাদেশে কখন যৌতুক নিরোধ আইন পাস হয়েছে?",
        "answer": "১৯৮০ সালে বাংলাদেশে যৌতুক নিরোধ আইন পাস হয়েছে। ",
        "year": "3rd",
        "exam_year": "2019",
        "sl": "ঙ",
        "section": "ক-বিভাগ",
        "id": "232003_2019_01_05",
        "type": "Board"
    },
    {
        "code": "232003",
        "question": "IRRI এর পূর্ণরূপ কী?",
        "answer": "International Rice Research Institute.",
        "year": "3rd",
        "exam_year": "2019",
        "sl": "চ",
        "section": "ক-বিভাগ",
        "id": "232003_2019_01_06",
        "type": "Board"
    },
    {
        "code": "232003",
        "question": "জমিদারি প্রথা কত সালে বিলুপ্ত হয়?",
        "answer": "১৯৫০ সালে।",
        "year": "3rd",
        "exam_year": "2019",
        "sl": "ছ",
        "section": "ক-বিভাগ",
        "id": "232003_2019_01_07",
        "type": "Board"
    },
    {
        "code": "232003",
        "question": "শিকস্তি কাকে বলে?",
        "answer": "নদী ভাঙনের ফলে বিলীন হয়ে যাওয়া জমি পরবর্তীতে জেগে উঠলে তাকে শিকস্তি বলে।",
        "year": "3rd",
        "exam_year": "2019",
        "sl": "জ",
        "section": "ক-বিভাগ",
        "id": "232003_2019_01_08",
        "type": "Board"
    },
    {
        "code": "232003",
        "question": "সালিশ কী?",
        "answer": "সাধারণত গ্রামীণ অপ্রাতিষ্ঠানিক বিচারব্যবস্থা হলো সালিশ। এ ব্যবস্থায় গ্রামীণ মোড়ল বা মাতব্বরদের মাধ্যমে স্থানীয় সমস্যা সমাধানে চেষ্টা করা হয়।",
        "year": "3rd",
        "exam_year": "2019",
        "sl": "ঝ",
        "section": "ক-বিভাগ",
        "id": "232003_2019_01_09",
        "type": "Board"
    },
    {
        "code": "232003",
        "question": "“এশীয় উৎপাদন পদ্ধতি” -প্রত্যয়টি কার?",
        "answer": "কার্ল মার্কসের।",
        "year": "3rd",
        "exam_year": "2019",
        "sl": "ঞ",
        "section": "ক-বিভাগ",
        "id": "232003_2019_01_10",
        "type": "Board"
    },
    {
        "code": "232003",
        "question": "উপজেলা পরিষদ কখন প্রবর্তিত হয়?",
        "answer": "১৯৮২ সালে।",
        "year": "3rd",
        "exam_year": "2019",
        "sl": "ট",
        "section": "ক-বিভাগ",
        "id": "232003_2019_01_11",
        "type": "Board"
    },
    {
        "code": "232003",
        "question": "“কুমিল্লা মডেল” -এর জনক কে?",
        "answer": "ড. আখতার হামিদ খান।",
        "year": "3rd",
        "exam_year": "2019",
        "sl": "ঠ",
        "section": "ক-বিভাগ",
        "id": "232003_2019_01_12",
        "type": "Board"
    },
    {
        "code": "232003",
        "question": "গ্রামীণ সমাজবিজ্ঞানের সংজ্ঞা দাও।",
        "answer": "<b>ভূমিকাঃ</b> গ্রামীণ সমাজকে বিস্তারিতভাবে আলোচনা করার প্রয়োজনেই গ্রামীণ সমাজবিজ্ঞানের যাত্রা শুরু হয়। এটি সমাজবিজ্ঞানের একটি অন্যতম শাখা। গ্রামীণ সমাজবিজ্ঞানের মাধ্যমে আমরা গ্রামীণ প্রতিষ্ঠানসমূহ, আত্মীয়তার স্বরূপ, গ্রামীণ জনগণের মিথস্ক্রিয়া ও গ্রামীণ সমাজের সমস্যাসহ বিভিন্ন বিষয় সঠিকভাবে নিরূপণ করতে পারি। গ্রামীণ সমাজবিজ্ঞানের মূল উদ্দেশ্য হচ্ছে গ্রামীণ জীবন ব্যবস্থার সঠিক ও পদ্ধতিগত অধ্যয়ন।\n<br>\n<b>❑ গ্রামীণ সমাজবিজ্ঞানঃ</b> গ্রামীণ সমাজবিজ্ঞানের ইংরেজি প্রতিশব্দ Rural Sociology Rural শব্দের অর্থ গ্রাম এবং Sociology অর্থ সমাজবিজ্ঞান। সুতরাং শাব্দিক অর্থে Rural Sociology হচ্ছে গ্রামীণ সমাজবিজ্ঞান। অর্থাৎ সমাজবিজ্ঞানের যে শাখা গ্রামীণ সমাজ ও এর কাঠামো সম্পর্কে বিস্তারিত আলোচনা করে তাকে গ্রামীণ সমাজবিজ্ঞান বলে। সাধারণত সমাজবিজ্ঞানের যে শাখা গ্রামীণ সমাজ ও গ্রামীণ জীবনের বিভিন্ন দিক নিয়ে আলোচনা করে তাই গ্রামীণ সমাজবিজ্ঞান। গ্রামীণ সমাজবিজ্ঞান হচ্ছে বিদ্যার এমন এক শাখা যা সাধারণত গ্রামীণ সমাজকে নিয়ে আলোচনা করলেও এর মূল লক্ষ্য হচ্ছে গ্রামীণ সমাজের ক্রমবিকাশ নিয়ে আলোচনা করা। এ আলোচনার ক্ষেত্রে গ্রামীণ সমাজবিজ্ঞান সাধারণত বিজ্ঞানসম্মত, পরিবেশগত এবং সমষ্টিগত অধ্যয়ন পদ্ধতি অবলম্বন করে।\n<br>\n<b>প্রামাণ্য সংজ্ঞাঃ</b><br>\n<b>এফ. সি. চেপিন (F. C. Chapin)</b> এর মতে, “গ্রামীণ সমাজবিজ্ঞান হচ্ছে গ্রামীণ জনগণের সম্পর্ক নিয়ে গ্রামীণ পরিবেশের আলোকে আলোচনা করা।”\n<br>\n<b>পি. সি. দেব (P. C. Dev)</b> এর মতে, “গ্রামীণ সমাজবিজ্ঞান ইচ্ছে সমাজবিজ্ঞানেরই একটি মূল আলোচ্য বিষয় যাতে গ্রামগঞ্জে বসবাসরত মানবজাতি সম্পর্কে অধ্যয়ন করা হয়।”\n<br>\n<b>ডি, স্যান্ডারসন (D. Sanderson)</b> বলেন, “গ্রামীণ সমাজবিজ্ঞান হচ্ছে গ্রামীণ পরিবেশের আলোকে জীবন সম্বন্ধীয় সমাজ বৈজ্ঞানিক অধ্যয়ন। এর লক্ষ্য হচ্ছে গ্রামীণ সমস্যাগুলো নিরূপণ করা এবং গ্রামীণ জীবন কীভাবে আরও উন্নত এবং সুখময় হতে পারে তার কপথ বাতলে দেওয়া।”\n<br>\n<b>সমাজবিজ্ঞানী বার্ট্রান্ড (Bertrand)</b> বলেন, “গ্রামীণ সমাজবিজ্ঞানের রিস্কৃত কোনো সংজ্ঞা দিতে গিয়ে আমরা বলতে পারি যে, এটা হচ্ছে গ্রামীণ পরিবেশের আলোকে মানব সম্বন্ধ নিয়ে অধ্যয়ন।”\n<br>\n<b>সুতরাং,</b> গ্রামীণ সমাজ নিয়ে যে শাস্ত্র অধ্যয়ন করে তাই গ্রামীণ সমাজবিজ্ঞান।\n<br>\n<b>উপসংহারঃ</b> পরিশেষে বলা যায় যে, গ্রামীণ সমাজবিজ্ঞান হচ্ছে এমন একটি বিদ্যার শাখা যার রয়েছে নিজস্ব মর্যাদা এবং বৈশিষ্ট্য। এসব মর্যাদা এবং বৈশিষ্ট্যের কারণে অন্যান্য বিজ্ঞান থেকে গ্রামীণ সমাজবিজ্ঞান স্বতন্ত্র। গ্রামীণ সমাজকে বিস্তারিতভারে আালোচনার প্রয়োজনেই মূলত গ্রামীণ সমাজবিজ্ঞানের জন্ম হয়েছে। তাই গ্রামীণ সমাজবিজ্ঞানের গুরুত্ব অপরিসীম।",
        "year": "3rd",
        "exam_year": "2019",
        "sl": "২",
        "section": "খ-বিভাগ",
        "id": "232003_2019_02_02",
        "type": "Board"
    },
    {
        "code": "232003",
        "question": "বাংলাদেশের গ্রামীণ সম্প্রদায়ের বৈশিষ্ট্যসমূহ উল্লেখ কর।",
        "answer": "<b>ভূমিকাঃ</b> গ্রামীণ সম্প্রদায় বলতে বুঝায় একটি জনগোষ্ঠী, যারা একটি ভৌগোলিক এলাকায় স্থায়ীভাবে বসবাস করে। যার সদস্যদের মধ্যে সম্প্রদায়গত মনমানসিকতা গড়ে ওঠে এবং সাংস্কৃতিক, সামাজিক ও অর্থনৈতিক সম্পর্ক স্থাপিত হয়। যার ফলে অন্য সম্প্রদায় থেকে সহজেই আলাদা করা যায়। গ্রামীণ সম্প্রদায় সম্পর্কে সম্যক ধারণা লাভের জন্য এ বৈশিষ্ট্যগুলো বিচারবিশ্লেষণ করা দরকার।\n<br>\n<b>❑ গ্রামীণ সম্প্রদায়ের বৈশিষ্ট্যঃ</b> গ্রামীণ সম্প্রদায়ের কিছু স্বতন্ত্র বৈশিষ্ট্য রয়েছে। নিম্নে এ বৈশিষ্ট্যগুলো পর্যালোচনা করা হলো-\n<br>\n<b>১. কৃষিভিত্তিক পেশাঃ</b> গ্রামীণ সম্প্রদায়ভুক্ত অধিবাসীদের অর্থনৈতিক কর্মকাণ্ড আবর্তিত হয় মূলত কৃষিকে কেন্দ্র করে। তাদের অর্থনীতির মূল উৎস হলো কৃষি। গ্রামীণ সম্প্রদায়ের প্রত্যেক পরিবারের সব সদস্য প্রত্যক্ষ ও পরোক্ষভাবে কৃষি পেশার সাথে জড়িত। অর্থাৎ গ্রামবাসীদের অন্যান্য আনুষঙ্গিক রুজি রোজগারের উপায় বা উৎস থাকলেও সেগুলো মূলত কৃষির সাথে সম্পর্কযুক্ত। আর এ কৃষিকে বাদ দিয়ে তাদের জীবন ব্যবস্থা কল্পনাও করা যায় না।\n<br>\n<b>২. প্রতিবেশীসুলভ আচরণঃ</b> গ্রামীণ সম্প্রদায়ের সদস্যদের মধ্যে প্রতিবেশীসুলভ আচরণ ও ভূমিকা পরিলক্ষিত হয়। গ্রামীণ সম্প্রদায় সাধারণত স্বল্পায়তনবিশিষ্ট হয়। সীমাবদ্ধ পরিসরের মধ্যেই এ ধরনের সম্প্রদায় গড়ে ওঠে। গ্রামীণ সম্প্রদায়ে যারা বাস করে তাদের সংখ্যা সাধারণত কম হয়ে থাকে। স্বভাবতই তাদের মধ্যে এক গভীর প্রতিবেশীসুলভ মানসিকতার সৃষ্টি হয়।\n<br>\n<b>৩. সমষ্টিগত চেতনাঃ</b> গ্রামীণ সম্প্রদায়ের জনগণের মধ্যে সবসময় সমষ্টিগত চেতনা কাজ করে থাকে। গ্রামগঞ্জের প্রতিটি সম্প্রদায়ের সদস্যদের মধ্যে পারস্পরিক সম্পর্ক বিদ্যমান থাকে। তারা বিভিন্ন অনুষ্ঠানে সকলে সমবেত হয়। তাদের সামাজিক রীতিনীতি, আচারবিচার, প্রথা প্রকরণ প্রভৃতি অভিন্ন প্রকৃতির হয়ে থাকে। তারা একজন আরেক জনকে চেনে ও জানে। অর্থাৎ তাদের মধ্যে সর্বদা এক গভীর সম্প্রদায়গত চেতনার সৃষ্টি হয়।\n<br>\n<b>৪. ধর্মভাবঃ</b> গ্রামগঞ্জের অধিবাসীরা সাধারণত ধর্মপরায়ণ হয়ে থাকে। তাদের জীবনধারা বিভিন্ন দেবদেবী ও ধর্মীয় আচার অনুষ্ঠানকে কেন্দ্র করেই আবর্তিত হয়। গ্রামীণ সম্প্রদায়ের কৃষিজীবী মানুষগুলো অতিমাত্রায় প্রকৃতিনির্ভর ও ধর্মভীরু। প্রকৃতির খামখেয়ালি আচরণকে এ মানবগোষ্ঠী ভয় ও ভক্তি করে। গ্রামীণ সম্প্রদায়ের সদস্যদের ব্যক্তিগত ও সমষ্টিগত জীবনের সবক্ষেত্রে ধর্ম এবং ধর্মীয় আচার অনুষ্ঠানের প্রভাব ও প্রতিক্রিয়া অনস্বীকার্য।\n<br>\n<b>৫. যৌথ পরিবার ব্যবস্থাঃ</b> গ্রামীণ সম্প্রদায়ের অর্থনীতি কৃষিভিত্তিক হওয়ার কারণে এখনো তাদের মধ্যে একান্নবর্তী যৌথ পরিবার ব্যবস্থার অস্তিত্ব বিদ্যমান। তাদের অন্নসংস্থানের মূল উৎস চাষাবাদ বলে তারা সবাই কমবেশি এর সাথে যুক্ত থাকে। কৃষিকাজের সাথে সম্পর্কযুক্ত বহু ও বিভিন্ন কাজকর্ম থাকে। স্ত্রী- পুরুষ সন্তানসন্ততি প্রভৃতি নির্বিশেষে পরিবারের সবাই যে যার সাধ্যমতো এসব কাজকর্মে অংশগ্রহণ করে।\n<br>\n<b>৬. বিচ্ছিন্নতাঃ</b> গ্রামের পরিবারগুলোর মধ্যে এক ধরনের বিচ্ছিন্নতা ঘটে যা ব্যক্তিগত নয়; বরং পারিবারিক। প্রাত্যহিক জীবনের সবকিছুই পরিবারই সরবরাহ করে। স্বভাবতই পরিবারের সদস্যদের মধ্যে এক গভীর পারিবারিক সম্পর্ক গড়ে ওঠার পাশাপাশি এক ধরনের ব্যবধানও সৃষ্টি হয়।\n<br>\n<b>উপসংহারঃ</b> পরিশেষে বলা যায় যে, গ্রামীণ সম্প্রদায়ের বৈশিষ্ট্যসমূহ তাৎপর্যপূর্ণ। এসব বৈশিষ্ট্যপূর্ণ উপাদানের কারণে গ্রামীণ সম্প্রদায়ের মধ্যে এক বিশেষ পরিবেশ সৃষ্টি হয়। তবে শিল্পায়ন, নগরায়ণ, আধুনিক সংস্কৃতির প্রভাব প্রভৃতির ফলে গ্রামীণ সম্প্রদায়ের কিছু পরিবর্তন ঘটলেও উপরের বৈশিষ্ট্যগুলো এখনো অল্পবিস্তর পরিলক্ষিত হয়।",
        "year": "3rd",
        "exam_year": "2019",
        "sl": "৩",
        "section": "খ-বিভাগ",
        "id": "232003_2019_02_03",
        "type": "Board"
    },
    {
        "code": "232003",
        "question": "ভূমিস্বত্ব প্রথার ত্রুটিসমূহ বর্ণনা কর।",
        "answer": "<b>ভূমিকাঃ</b> ভূমির ওপর আইনগত মালিকানা বা অধিকারকে ভূমিস্বত্ব ব্যবস্থা বলে। বাংলাদেশ কৃষিপ্রধান দেশ হওয়া সত্ত্বেও এদেশে ভূমিস্বত্ব ব্যবস্থায় ব্যাপক বৈষম্য বিদ্যমান। বাংলাদেশে ভূমিস্বত্ব ব্যবস্থার যেমন গুরুত্বপূর্ণ ভূমিকা রয়েছে, তেমনি ত্রুটিপূর্ণ ভূমিস্বত্ব ব্যবস্থা কৃষি উন্নয়নের পথে বাধাস্বরূপ। এতে কৃষির উৎপাদন ব্যাহত হচ্ছে এবং অর্থনৈতিক উন্নয়নের গতিও মন্থর হয়ে পড়ছে। যদিও এ পর্যন্ত ভূমিসংস্কারের জন্য বেশ কয়েকবার পদক্ষেপ গ্রহণ করা হয়েছে তবুও আমাদের দেশে ভূমিস্বত্ব ব্যবস্থা ত্রুটিপূর্ণই রয়ে গেছে।\n<br>\n<b>❑ ভূমিস্বত্ব প্রথার ত্রুটিঃ</b> ১৯৫০ সালের পূর্ববঙ্গ জমিদারি দখল ও প্রজাস্বত্ব আইনের মাধ্যমে এ অঞ্চলের জমিদারি প্রথা বিলুপ্ত হয়। তবে বর্তমান সময়ে এদেশে সাধারণ মানুষের জমির মালিকানা বিদ্যমান থাকলেও কার্যকর ভূমিস্বত্ব ব্যবস্থা বিকাশ লাভ করেনি। নিম্নে ভূমিস্বত্ব প্রথার ত্রুটিসমূহ আলোচনা করা হলো-\n<br>\n<b>১. বেশিরভাগ ভূমির মালিক অকৃষকঃ</b> বাংলাদেশের ভূমিস্বত্ব ব্যবস্থার ক্ষেত্রে প্রধান সমস্যা হলো যেসব ব্যক্তি ভূমির মালিক তারা বেশিরভাগই অকৃষ্ণ। তাই তারা নিজ়েরা জমি চাষ না করে বর্গাচাষিদেরকে জমি চাষের জন্য দিয়ে দেয়। কিন্তু বর্গাচাষি দ্বারা চাষ করানোর কারণে তারা আন্তরিকতার সাথে জমি চাষ করে না বলে বেশিরভাগ সময়ই উৎপাদন কম হয় এবং জমি অনুর্বর থেকে যায়।\n<br>\n<b>২. ভূমি ব্যবস্থাপনায় জটিলতাঃ</b> এদেশের ভূমিস্বত্ব ব্যবস্থা অত্যন্ত জটিল। তাই এই জটিলতা ভূমিস্বত্ব ব্যবস্থায় সমস্যা সৃষ্টি করে। এদেশে ভূমির মালিকানা নির্ধারণ, খাজনা প্রদান প্রভৃতি কার্যক্রম অত্যন্ত জটিল। আর এই জটিলতার জন্য' সাধারণ মানুষদেরকে ভূমি অফিসে বেশিরভাগ সময় হয়রানির শিকার হতে হয়। তাছাড়া অনেক সময় টাকা ঘুষ দিতে হয় সরকারি কর্মকর্তাদেরকে সমস্যা সমাধানের জন্য।\n<br>\n<b>৩. স্থানীয় প্রভাবশালীদের দাপটঃ</b> বাংলাদেশের ভূমি ব্যবস্থায় স্থানীয় প্রভাবশালীদের দাপট লক্ষণীয়। ভূমিস্বত্ব ব্যবস্থার ফলে মহাজন ও জোতদার গণরাজনৈতিক ক্ষেত্রে সরকারের ওপর প্রভাব বিস্তার করতে পারে। কারণ জোতদাররা গ্রামের প্রভাবশালী ব্যক্তি। যাদের মাধ্যমে সরকার গ্রামগুলোর ওপর নিজেদের কর্তৃত্ব ও ক্ষমতা অক্ষুণ্ণ রাখে। ফলে এই সুযোগকে কাজে লাগিয়ে স্থানীয় প্রভাবশালী ব্যক্তিরা ফায়দা লোটে।\n<br>\n<b>৪. বর্গাচাষিদের স্বার্থ সংরক্ষণের অভাবঃ</b> বর্গাচাষিদের অস্তিত্ব লক্ষণীয় এদেশের ভূমি ব্যবস্থাপনা ও কৃষিক্ষেত্রে। বাংলাদেশের কৃষি উৎপাদনে এসব বর্গাচাষিদের ভূমিকা অপরিসীম। কিন্তু কৃষিজমিতে তাদের কোনো স্বত্ব নেই। বর্গাচাষিরা জমির মালিকদের কাছ থেকে শর্তসাপেক্ষে জমি নিয়ে চাষ করে। আর -শর্ত ভঙ্গ করলে জমির মালিক বর্গাচাষিদের কাছ থেকে জমি কেড়ে নেয়। বর্গাচাষিরা জমি চাষের উপকরণ ক্রয়, ফসল রোপণ ও কর্তনে প্রচুর শ্রম ও অর্থ বিনিয়োগ করে থাকে। কিন্তু ফসল তোলার পর জমির মালিককে ফসলের ১/২ ভাগ দিয়ে দিতে হয়। তাই ফসল উৎপাদনে বর্গাচাষিদের অবদান থাকলেও জমির ওপর তাদের কোনো প্রকার অধিকার নেই।\n<br>\n<b>৫. জমির ক্রমবিভক্তিঃ</b> বাংলাদেশের ভূমিস্বত্ব ব্যবস্থার অন্যতম সমস্যা হলো জমির ক্রমবিভক্তি। তাই জমির ক্রমবিভক্তি আমাদের দেশের কৃষি উন্নয়নের পথে প্রধান অন্তরায়। এদেশের ভূমিগুলো ক্রমেই ক্ষুদ্র ক্ষুদ্র অংশে বিভক্ত হয়ে যাচ্ছে দেশে বিদ্যমান ত্রুটিপূর্ণ ভূমিস্বত্ব ব্যবস্থার কারণে। কিন্তু বর্তমানে ভূমিসংস্কার আইনে এই সমস্যা দূরীকরণের জন্য কোনোরূপ কার্যকর ব্যবস্থা গ্রহণ করা হয়নি।\n<br>\n<b>৬. অধিকাংশ কৃষক ভূমিহীনঃ</b> বাংলাদেশের ভূমিস্বত্ব ব্যবস্থায় আবাদি জমি মুষ্টিমেয় লোকের হাতে কেন্দ্রীভূত হওয়ার ফলে দেশে ভূমিহীন কৃষকের সংখ্যা দিন দিন বৃদ্ধি পাচ্ছে। এদেশে বর্তমানে ভূমিহীন কৃষকের সংখ্যা প্রায় অর্ধেক। তাই সাধারণ কৃষক সমাজের ভাগ্য উন্নয়নে, উপেক্ষিত হচ্ছে নিজস্ব জমির অভাব এবং তাদের স্বার্থরক্ষার ব্যবস্থা না থাকায়। ফলে ভূমিস্বত্ব ব্যবস্থায় সমস্যা থেকেই যাচ্ছে।\n<br>\n<b>উপসংহারঃ</b> পরিশেষে বলা যায় যে, বাংলাদেশের কৃষি উন্নয়ন তথা দেশের অর্থনৈতিক উন্নয়নে বর্তমানের ভূমিস্বত্ব ব্যবস্থা মোটেই সহায়ক নয়। এছাড়া যেসব সমস্যার কথা উল্লেখ করা হয়েছে তাও অত্যন্ত জটিল বলে প্রমাণিত। তাই বাংলাদেশে জরুরি ভিত্তিতে ভূমিসংস্কার নীতিগুলো বাস্তবায়ন করে ভূমিস্বত্ব ব্যবস্থার ত্রুটিগুলো সমাধান করা দরকার।",
        "year": "3rd",
        "exam_year": "2019",
        "sl": "৪",
        "section": "খ-বিভাগ",
        "id": "232003_2019_02_04",
        "type": "Board"
    },
    {
        "code": "232003",
        "question": "ভূমিসংস্কারের বৈশিষ্ট্যসমূহ লেখ।",
        "answer": "<b>ভূমিকাঃ</b> কৃষি ব্যবস্থার উন্নয়নের জন্য ভূমিসংস্কারের গুরুত্ব অপরিসীম। ভূমিসংস্কার বলতে বুঝায় ভূমিস্বত্ব ব্যবস্থায় বিদ্যমান ত্রুটি বা সমস্যাসমূহ দূর করে ভূমিস্বত্ব ব্যবস্থার পরিবর্তন সাধন করা। ভূমিসংস্কার দেশের প্রচলিত ভূমিস্বত্ব ব্যবস্থার ত্রুটিসমূহ দূর করে ভূমির মালিকানা ও ব্যবহার সম্পর্কিত আইনকানুনের সংস্কার সাধন করে।\n<br>\n<b>❑ ভূমিসংস্কারের বৈশিষ্ট্যঃ</b> বাংলাদেশের অর্থনীতি কৃষিনির্ভর। তাই বাংলাদেশে ভূমিসংস্কারের বিষয়টি অত্যন্ত তাৎপর্যপূর্ণ। নিম্নে ভূমিসংস্কারের বৈশিষ্ট্য আলোচনা করা হলো-\n<br>\n<b>১. কৃষি উন্নয়নঃ</b> বাংলাদেশের অর্থনীতি কৃষিনির্ভর। কারণ বাংলাদেশ একটি কৃষিপ্রধান দেশ। কিন্তু বাংলাদেশের ভূমিস্বত্ব ব্যবস্থায় অনেক ত্রুটি রয়েছে। বর্তমান ত্রুটিপূর্ণ ভূমিস্বত্ব ব্যবস্থার পরিবর্তন ও উন্নয়ন করতে না পারলে কৃষিক্ষেত্রে উন্নয়ন কখনোই সম্ভব নয়।\n<br>\n<b>২. ধন বৈষম্য দূরীকরণঃ</b> বাংলাদেশে ভূমিব্যবস্থা যথাযথ না হওয়ায় ধনীরা আরও ধনী হচ্ছে এবং দরিদ্ররা আরও দরিদ্র বা ভূমিহীনে পরিণত হচ্ছে। তাই এ বৈষম্য দূর করতে হলে ভূমিসংস্কারের মাধ্যমে দরিদ্র কৃষকদের মাঝে ভূমি পুনর্বণ্টন করতে হবে। ফলে দরিদ্র কৃষক এ ধনসম্পদের বৈষম্য থেকে মুক্তিলাভ করবে।\n<br>\n<b>৩. ভূমির সুসম বণ্টন নিশ্চিতকরণঃ</b> অর্থনৈতিক উন্নয়নের অন্যতম পূর্বশর্ত হলো ভূমি ও সম্পদের সুসম বণ্টন নিশ্চিতকরণ। তখনই ভূমিহীন কৃষক ও মজুরের সংখ্যা বাড়ে যখন সমাজের একশ্রেণির লোকের হাতে বেশিরভাগ জমি কেন্দ্রীভূত থাকে। এরূপ অবস্থা কৃষি উৎপাদন বৃদ্ধির জন্য কখনও সহায়ক হতে পারে না।\n<br>\n<b>৪. অর্থনৈতিক উন্নয়নঃ</b> বাংলাদেশ তৃতীয় বিশ্বের একটি কৃষিনির্ভর অর্থনীতির দেশ। বাংলাদেশের কৃষিকে অগ্রাধিকার দেওয়া হলে অর্থনৈতিক উন্নয়ন ত্বরান্বিত হবে। বাংলাদেশের অধিকাংশ কৃষকই ভূমিহীন এবং অত্যন্ত দরিদ্র। তাই ভূমিসংস্কারের মাধ্যমে জমির পুনর্বণ্টন করা হলে অর্থনৈতিক উন্নয়ন সাধিত হবে।\n<br>\n<b>৫. কৃষিক্ষেত্রে বিনিয়োগ বৃদ্ধিঃ</b> কৃষিক্ষেত্রে বিনিয়োগ বৃদ্ধি পেলে কৃষিক্ষেত্রে উৎপাদনও বৃদ্ধি পাবে। বর্গাচাষ প্রথাতে সাধারণত কৃষক নিরুৎসাহিত হয়। তাই বর্গাচাষি জমির মালিকের তুলনায় শ্রম ও মূলধনসহ অন্যান্য উপকরণ কম বিনিয়োগ করে। তাই জমির উৎপাদন হ্রাস পায় বর্গাচাষ পদ্ধতিতে।\n<br>\n<b>৬. জমির খণ্ডীকরণ ও উপবিভাজন রোধঃ</b> বাংলাদেশে উত্তরাধিকার আইন ও অন্যান্য কারণে কৃষিজমি ক্রমশ ক্ষুদ্র থেকে ক্ষুদ্রতর খণ্ডে বিভক্ত হয়ে গেছে, যা কৃষি আধুনিকীকরণে প্রতিবন্ধকস্বরূপ। দেশের খাদ্য সমস্যা দূর করার জন্য অবশ্যই কৃষিতে আধুনিক প্রযুক্তির প্রসার ঘটাতে হবে। তাই এদেশে যদি সুষ্ঠু ও সময়োপযোগী ভূমিসংস্কার কর্মসূচি হাতে নেওয়া যায় তাহলে এ উদ্দেশ্য সফল হবে।\n<br>\n<b>উপসংহারঃ</b> পরিশেষে বলা যায় যে, বাংলাদেশ কৃষিপ্রধান দেশ হওয়ায় এদেশের কৃষির উন্নতির জন্য ভূমিসংস্কারের বর্ণিত বৈশিষ্ট্যগুলো অত্যন্ত গুরুত্বপূর্ণ। এদেশের বিপর্যস্ত অর্থনীতির পুনর্গঠনে মনোযোগ প্রদান করা প্রয়োজন। ভূমিসংস্কারকে বাদ দিয়ে সত্যিকার অর্থে বাংলাদেশে কোনোপ্রকার অর্থনৈতিক উন্নয়নই সম্ভব নয়।",
        "year": "3rd",
        "exam_year": "2019",
        "sl": "৫",
        "section": "খ-বিভাগ",
        "id": "232003_2019_02_05",
        "type": "Board"
    },
    {
        "code": "232003",
        "question": "যৌথ খামার বলতে কী বুঝ?",
        "answer": "<b>ভূমিকাঃ</b> খাদ্য উৎপাদনের প্রধান ও কৃষি।ঃ একটি কৃষি খামার ব্যক্তিমালিকানায় যেমন থাকতে পারে তেমনি পরিবার বা সম্প্রদায় ভিত্তিতেও হতে পারে। তেমনি একটি খামার ব্যবস্থা হলো যৌথ খামার ব্যবস্থা। এ ধরনের খামারে কোনো নির্দিষ্ট অঞ্চলের কৃষক তাদের মালিকানাধীন সকল জমি একত্রিত করে উৎপাদন কাজে ব্যবহার করে।\n<br>\n<b>❑ যৌথ খামারঃ</b> যে খামার কৃষকেরা যৌথভাবে চাষাবাদ করে এবং উৎপাদনের সব রকমের উপরকণের মালিকানা সত্ত্বত্ব ত্যাগ করে উৎপাদন কাজে ব্যবহার করে তাকে যৌথ খামার বলে। অন্য কথায়, যে খামার ব্যবস্থায় যৌথ মালিকানার ভিত্তিতে খামারের উৎপাদন পদ্ধতি পরিচালিত হয় এবং উৎপাদিত পণ্য শ্রমিকের কাজের পরিমাণ এবং গুণগত মান অনুযায়ী বণ্টন করা হয় তাকে যৌথ খামার বলে। এখানে কৃষকেরা নিজেদের জমি ও মূলধন একত্রিত করে যৌথভাবে কৃষিকাজ পরিচালনা করে। যৌথ খামারের কার্যক্রমের ওপর দৃষ্টি দিলে দেখা যায় যে এটি সমবায় খামারের মতো। তবে সমবায় খামারের সাথে এর কিছু পার্থক্য বিদ্যমান। যৌথ খামারের উৎপাদিত পণ্য শ্রমিকদের কাজের পরিমাণ এবং গুণগত মান অনুযায়ী বণ্টন করা হয়।\n<br>\n<b>প্রামাণ্য সংজ্ঞাঃ</b><br>\n<b>ক্রিয়েটিড হিউম্যান রিসোর্স কমিউনিটিতে</b> বলা হয়েছে যে, “খামার শব্দটি শোনার সাথেই কৃষিনির্ভর খামারের দৃশ্য চোখের সামনে ভেসে ওঠে। কিন্তু যৌথ খামার মূলত একটি সৃষ্টিশীল মানব খামার। অন্য কথায় তিনটি সৃষ্টিশীল ও দক্ষ মানব সম্পদের মিলনমেলা।”\n<br>\n<b>উইকিপিডিয়ার</b> সংজ্ঞানুযায়ী, “যৌথ খামার ব্যবস্থা হলো এমন এক ব্যবস্থা যেখানে পারস্পরিক সহযোগিতার মাধ্যমে খামারের উৎপাদন কার্যবলি পরিচালিত হয় এবং শ্রমের ধরন ও মান অনুযায়ী উৎপাদিত পণ্য বণ্টিত হয়।”\n<br>\nতাই বলা যায়, যে উৎপাদন ব্যবস্থা যৌথ মালিকানায় পরিচালিত হয় ও দলের সদস্যদের মধ্যে উৎপাদিত পণ্য বণ্টিত হয় তাকে যৌথ খামার বলে।\n<br>\n<b>উপসংহারঃ</b> পরিশেষে বলা যায় যে, রাশিয়া এবং চীনে ঐতিহাসিক সমাজতান্ত্রিক বিপ্লবের পর কৃষি উৎপাদন বৃদ্ধি এবং সামাজিক ন্যায়বিচারের লক্ষ্যে বৃহদায়তন যৌথ খামার ব্যবস্থা রাষ্ট্রীয় উদ্যোগে গড়ে তোলা হয়। কিন্তু এ ধরনের খামার গড়ে তোলা এবং পরিচালনার জন্য যেসব পূর্বশর্ত থাকা প্রয়োজন তা বাংলাদেশের বর্তমান আর্থসামাজিক এবং রাজনৈতিক কাঠামোর আওতায় নেই বলা যায়।",
        "year": "3rd",
        "exam_year": "2019",
        "sl": "৬",
        "section": "খ-বিভাগ",
        "id": "232003_2019_02_06",
        "type": "Board"
    },
    {
        "code": "232003",
        "question": "সবুজ বিপ্লব বলতে কী বুঝায়?",
        "answer": "<b>ভূমিকাঃ</b> সবুজ বিপ্লবের অপর নাম হলো কৃষি বিপ্লব। সবুজ বিপ্লব ধারণাটি সর্বপ্রথম ১৯৬৮ সালে প্রবর্তন করা হয়। ষাটের দশকের মাঝামাঝি উন্নত জাতের ধান আবিষ্কারের পর এ ধারণাটি জনপ্রিয় হয়ে ওঠে। এরই প্রেক্ষাপটে বিশ্বের প্রতিটি রাষ্ট্রে উন্নত বীজ ছড়িয়ে দেওয়ার কর্মসূচিই হলো সবুজ বিপ্লব।\n<br>\n<b>❑ সবুজ বিপ্লব বা কৃষি বিপ্লবঃ</b> সাধারণভাবে বললে কৃষিক্ষেত্রে যে অধিক উৎপাদনের সাফল্য দেখা যাচ্ছে তাই সবুজ বিপ্লব। আরও স্পষ্ট করে বলা যায়, আধুনিককালে কৃষি ব্যবস্থায় উচ্চ ফলনশীল বীজ প্রয়োগের মাধ্যমে কৃষি উৎপাদনে অভূতপূর্ব সাফল্য অর্জিত হচ্ছে সবুজ বিপ্লবের মাধ্যমে।\n<br>\nবিংশ শতাব্দীর শেষার্ধে উচ্চ ফলনশীল বীজ, সার এবং সেচের পানি ব্যবহারের মাধ্যমে গম, ধান, ভুট্টা প্রভৃতি উৎপাদনে পৃথিবীর বিভিন্ন দেশে অতিদ্রুত যে বিরাট সাফল্য অর্জিত হয়েছে তাকে সবুজ বিপ্লব হিসেবে আখ্যায়িত করা হয়। এখানে বিপ্লব শব্দটি ব্যবহার করা হয়েছে দ্রুত পরিবর্তন অর্থে। এ পরিবর্তন এসেছে প্রচলিত পদ্ধতির চাষাবাদ থেকে অধিক উৎপাদনক্ষম নতুন প্রযুক্তির চাষাবাদে রূপান্তরের মাধ্যমে। এ পরিবর্তন সাধিত হয়েছে নীরবে নিভৃতে বিশ্বের অসংখ্য মানুষের ক্ষুধা নিবারণের জন্য। \n<br>\n<b>ইউজিনি ও হ্যাভেনস (Eujene & Heavens)</b> এর মতে, “সবুজ বিপ্লব বলতে নতুন ধরনের বীজ এবং অধিক সারের সমন্বিত প্রয়োগ বুঝায়।”\n<br>\n<b>ড. নরম্যান বোরলাগ</b> তার নোবেল পুরস্কার বক্তৃতায় কৃষি উৎপাদন বৃদ্ধির ক্ষেত্রে গবেষণা ও প্রযুক্তি উন্নয়নের প্রভাব বর্ণনা করতে গিয়ে একাধিকবার সবুজ বিপ্লব শব্দটি উচ্চারণ করেছেন। এটি উন্নত বীজ, রাসায়নিক সার, কীটনাশক, পানি সেচ ও উন্নত ব্যবস্থাপনার মাধ্যমে কৃষিতে দ্রুত উৎপাদন বৃদ্ধির কৌশল। সবুজ বিপ্লবের ফলে ১৯৫০ সাল থেকে ১৯৯৫ সাল পর্যন্ত বিশ্বের খাদ্য উৎপাদন আড়াই গুণ বৃদ্ধি পায়। এর ফলে স্বল্পোন্নত দেশগুলো দুর্ভিক্ষাবস্থা থেকে রক্ষা পায়।\n<br>\n<b>প্রামাণ্য সংজ্ঞাঃ</b>\n<br>\n<b>ইউজেন ও হ্যাভেন (Eujene & Heaven)</b> এর মতে, “উন্নত.. বীজ ও সার প্রয়োগের মাধ্যমে উৎপাদন বৃদ্ধি করে ক্ষুধার্ত মানুষের মুক্তির জন্য গৃহীত প্রচেষ্টাই হলো সবুজ বিপ্লব।”\n<br>\n<b>উইলিয়াম গার্ড (William Gard)</b> এর মতে, “উন্নত বীজ বিশ্বের প্রতিটি দেশে ছড়িয়ে অধিক ধান আবিষ্কারই সবুজ বিপ্লব।” \n<br>\n<b>প্রফেসর মাহমুদ খান</b> বলেন, “বাংলাদেশে অধিক ফলনশীল বীজ ও উন্নতজাতের সার ব্যবহার দ্বারা একর প্রতি উৎপাদন অনেক বেশি পরিমাণে হওয়াই সবুজ বিপ্লব।”\n<br>\n<b>উপসংহারঃ</b> পরিশেষে বলা যায় যে, কৃষি বিপ্লব বা সবুজ বিপ্লব ছিল কৃষি উৎপাদনের ক্ষেত্রে এক যুগান্তকারী পদক্ষেপ। এ বিপ্লবের ফলে কৃষিতে আমূল পরিবর্তন সাধিত হয়। কৃষিক্ষেত্রে, উচ্চ ফলনশীল বীজ ও উন্নত সার ব্যবহারের ফলে যে অধিক পরিমাণ ফলন দেখা যায় তাই সবুজ বিপ্লব বা কৃষি বিপ্লব। কৃষি বিপ্লবের মাধ্যমে কৃষি ব্যবস্থার আমূল পরিবর্তন হয়।",
        "year": "3rd",
        "exam_year": "2019",
        "sl": "৭",
        "section": "খ-বিভাগ",
        "id": "232003_2019_02_07",
        "type": "Board"
    },
    {
        "code": "232003",
        "question": "দারিদ্র্যে দুষ্টচক্র কী?",
        "answer": "<b>ভূমিকাঃ</b> বিংশ শতাব্দীর সভ্যতায় দারিদ্র্য সমগ্র বিশ্বব্যাপী এক ভীতিপ্রদ সামাজিক সমস্যা। বলা যায় দারিদ্র্য মানবজাতির জন্য মারাত্মক অভিশাপস্বরূপ। বিশ্বের কোটি কোটি মানুষ দারিদ্র্যের কশাঘাতে জর্জরিত। দারিদ্র্যের অভিসম্পাত থেকে মানুষের ব্যক্তিগত, পারিবারিক, সামাজিক কিংবা অর্থনৈতিক জীবনের কোনো দিকই মুক্ত নয়। অধ্যাপক নার্কস দারিদ্র্যের দুষ্টচক্র ধারণার মাধ্যমে বলতে চেয়েছেন, একটি দেশ দরিদ্র্য হওয়ার পিছনে মূলত দেশটি নিজেই দায়ী থাকে।\n<br>\n<b>❑ দারিদ্র্যের দুষ্টচক্রঃ</b> দারিদ্র্যের দুষ্টচক্র মতবাদের মূল কথা হলো কোনো একটি দেশ অনুন্নত হওয়ার পিছনে মূল কারণ হলো নিজেই। দারিদ্র্যের দুষ্টচক্র নামক এ মতবাদটি প্রদান করেন অধ্যাপক র‍্যাগনার নার্কস। তার মতে, এসব দেশের জনগণ অনুন্নতি, নিরক্ষরতা, পুঁজিহীনতা ইত্যাদি নিয়ে সবসময় ভয়াবহ দারিদ্র্যের মধ্যে বসবাস করে। তিনি আরও বলেন, “A country is poor beacuse it is poor.” একটি দেশ দরিদ্র কারণ সে দেশে মূলধন কম। মূলধন কম, কারণ সে দেশ দরিদ্র।\n<br>\n<b>রোহিত বুরস (Rohit Burs)</b> এর মতে, “The cycle of poverty has been defined as a phenomenon where poor families become trapped in poverty for at least three generation. These families have either lineated or no resources.” অর্থাৎ, দারিদ্র্যের দুষ্টচক্র বলতে একটি প্রপঞ্চকে বুঝায়, যাতে দরিদ্র পরিবারসমূহ দরিদ্রতার ফাঁদে আটকে পড়ে কমপক্ষে তিনপুরষ পর্যন্ত।\n<br>\n<b>উপসংহারঃ</b> পরিশেষে বলা যায় যে, দারিদ্র্যের দুষ্টচক্র তত্ত্বটি যতই সমালোচনার শিকার হোক না কেন বাস্তবে এর প্রয়োগ রয়েছে। পৃথিবীর অনুন্নত দেশগুলোতে এক অদৃশ্য শক্তি তাদেরকে দরিদ্র করে রাখে। Vicious Cycle এ শক্তি সব উৎপাদন এবং অর্থনৈতিক ব্যবস্থাকে নিয়ন্ত্রণ করে। সার্বিক পরিস্থিতি বিবেচনায় বলা যায় যে, যেকোনো দেশের অর্থনৈতিক অবস্থা বিশ্লেষণে দারিদ্র্যের দুষ্টচক্র তত্ত্বটি গুরুত্বপূর্ণ ভূমিকা পালন করে থাকে।",
        "year": "3rd",
        "exam_year": "2019",
        "sl": "৮",
        "section": "খ-বিভাগ",
        "id": "232003_2019_02_08",
        "type": "Board"
    },
    {
        "code": "232003",
        "question": "পল্লি উন্নয়ন বলতে কী বুঝ?",
        "answer": "<b>ভূমিকাঃ</b> প্রতিটি দেশের অর্থনৈতিক উন্নয়নের আধার হলো গ্রাম। কেননা গ্রামকে ঘিরে বিভিন্ন অর্থনৈতিক কর্মকাণ্ড পরিচালিত হয়। আর এ গ্রামকে ঘিরে শতকরা প্রায় ৮০ জন লোক বসবাস করে। পল্লি ব্যতীত কেবল শহরের ওপর নির্ভর করে কোনো জাতি উন্নতি সাধন করতে পারে না। তাই সামগ্রিক উন্নয়নের জন্য পল্লি উন্নয়নের কোনো বিকল্প নেই।\n<br>\n<b>❑ পল্লি বা গ্রামীণ উন্নয়নঃ</b> গ্রামীণ সম্পদের যথাযথ ব্যবহারের মাধ্যমে গ্রামাঞ্চলের অর্থনৈতিক উন্নয়ন সাধন এবং গ্রামের জনগণের জীবনযাত্রার মান উন্নয়ন করাকে পল্লি উন্নয়ন বলে। ব্যাপক অর্থে পল্লি উন্নয়ন বলতে জনগণের অন্ন, বস্ত্র, বাসস্থান, শিক্ষা, স্বাস্থ্য, চিকিৎসা ইত্যাদির গুণগত ও পরিমাণগত উন্নয়ন সাধিত হওয়াকে বুঝায়।\n<br>\n<b>প্রামাণ্য সংজ্ঞাঃ</b><br>\n<b>অর্থনীতিবিদ জি. ফ্যালকন (G. Falcon)</b> বলেন, “পল্লি উন্নয়ন বলতে পল্লির আধুনিকায়ন প্রক্রিয়ায় সেখানকার জনগণের ব্যাপক অংশগ্রহণকে বুঝায়।”\n<br>\n<b>কার্ল সি. টেইলর (Carl C. Taylor)</b> বলেছেন, “পল্লি উন্নয়ন এমন একটি পদ্ধতি যাতে জনসাধারণ তাদের নিজস্ব সামাজিক ও অর্থনৈতিক অবস্থার উন্নতিকল্পে নিজেদেরকে নিয়োজিত করে এবং ফলশ্রুতিতে জাতীয় উন্নয়নমূলক বিভিন্ন কর্মসূচিতে কার্যকরী দল হিসেবে সক্রিয়ভাবে কাজ করতে পারে।”\n<br>\n<b>অধ্যাপক এম. এ. হামিদের</b> মতে, “পল্লি উন্নয়ন এমন একটি ধীমান মানুষ চালিত প্রক্রিয়া যা পল্লির সর্বস্তরের লোকের মৌলিক চাহিদা পূরণের নিশ্চয়তা প্রদানসহ দেশের সার্বিক উন্নয়নে বলিষ্ঠ ভূমিকা পালন করে।”\n<br>\n<b>সুতরাং,</b> পল্লি উন্নয়ন এমন একটি প্রক্রিয়া যার মাধ্যমে পল্লিবাসীর পারস্পরিক নিয়ন্ত্রণ করার ক্ষমতা বৃদ্ধি পায় এবং নিয়ন্ত্রণের দক্ষতা বৃদ্ধির ফলে সংখ্যাগরিষ্ঠের সুফল লাভ নিশ্চিত করা যায়।\n<b>সুতরাং,</b> পল্লি উন্নয়ন হচ্ছে পল্লির জনসমষ্টির ঐতিহ্যবাহী জীবনযাত্রাকে উন্নয়নশীল জীবনযাত্রায় রূপান্তরিত করার পদ্ধতি। \n<br>\n<b>উপসংহারঃ</b> পরিশেষে বলা যায় যে, গ্রামীণ সম্পদের সুষ্ঠু ব্যবহারের মাধ্যমে জনগণের আর্থসামাজিক অবস্থার উন্নয়নের পাশাপাশি জীবনযাত্রার মানের উন্নতি সাধন করাই হলো পল্লি উন্নয়ন। এর মাধ্যমেই পল্লির উৎপাদন, আয়, বণ্টন, ভোগ, বাসস্থান, শিক্ষা, স্বাস্থ্য, প্রভৃতির গুণগত ও পরিমাণগত উন্নয়নের প্রচেষ্টা চালানো হয়ে থাকে।",
        "year": "3rd",
        "exam_year": "2019",
        "sl": "৯",
        "section": "খ-বিভাগ",
        "id": "232003_2019_02_09",
        "type": "Board"
    },
    {
        "code": "232003",
        "question": "বাংলাদেশের গ্রামীণ সমাজের বৈশিষ্ট্য আলোচনা কর।",
        "answer": "<b>ভূমিকাঃ</b> গ্রাম হচ্ছে সবচেয়ে প্রাচীন ও স্থায়ী মানব সমষ্টি। গ্রামকে কেন্দ্র করে প্রাচীন বাংলার কৃষিনির্ভর সমাজ ও সভ্যতার ক্রমবিকাশ ঘটেছে। সাধারণভাবে বলা যায় যে, গ্রাম হলো ছোট একটি অঞ্চলে কিছুসংখ্যক মানুষের এক বসতি, যাদের মূল পেশা হলো চাষাবাদ এবং কৃষিই হলো যাদের জীবনধারা। প্রত্যেক সমাজেরই নিজস্ব কিছু বৈশিষ্ট্য আছে যা তাকে অন্য সমাজ থেকে পৃথকভাবে চিনতে সাহায্য করে। তেমনি গ্রামীণ সমাজেরও নিজস্ব কিছু বৈশিষ্ট্য আছে, যা তাকে শহরের সমাজ থেকে আলাদা করেছে।\n<br>\n<b>❑ বাংলাদেশের গ্রামীণ সমাজের বৈশিষ্ট্যঃ</b> অন্যান্য দেশের গ্রামীণ সমাজের মতো বাংলাদেশের গ্রামীণ সমাজেরও রয়েছে সুনির্দিষ্ট কতকগুলো বৈশিষ্ট্য। নিম্নে এগুলো আলোচনা করা হলো-\n<br>\n<b>১. কৃষিকেন্দ্রিক পেশাঃ</b> বাংলাদেশের গ্রামীণ সম্প্রদায়ভুক্ত অধিবাসীদের অর্থনৈতিক কর্মকাণ্ড আবর্তিত হয় মূলত কৃষিকে কেন্দ্র করে। তাদের অর্থনীতির মূল উৎস হলো কৃষি। গ্রামীণ সম্প্রদায়ের প্রত্যেক পরিবারের সব সদস্য প্রত্যক্ষ ও পরোক্ষভাবে কৃষি পেশার সাথে জড়িত। অর্থাৎ গ্রামবাসীদের অন্যান্য আনুষঙ্গিক রুজিরোজগারের উপায় বা উৎস থাকলেও সেগুলো মূলত কৃষির সাথে সম্পর্কযুক্ত। আর এ কৃষিকে বাদ দিয়ে তাদের জীবন ব্যবস্থা কল্পনাও করা যায় না।\n<br>\n<b>২. প্রতিবেশীসুলভ আচরণঃ</b> বাংলাদেশের গ্রামীণ সম্প্রদায়ের সদস্যদের মধ্যে প্রতিবেশীসুলভ আচরণ ও ভূমিকা পরিলক্ষিত হয়। গ্রামীণ সম্প্রদায় সাধারণত স্বল্লায়তনবিশিষ্ট হয়। সীমাবদ্ধ পরিসরের মধ্যেই এ ধরনের সম্প্রদায় গড়ে ওঠে। গ্রামীণ সম্প্রদায়ে যারা বাস করে তাদের সংখ্যা সাধারণত কম হয়ে থাকে। স্বভাবতই তাদের মধ্যে এক গভীর প্রতিবেশীসুলভ মানসিকতার সৃষ্টি হয়। তারা একে অপরকে চেনে এবং পরস্পর পরস্পরের খোঁজখবর রাখে, সুখে-দুঃখে একে অপরের পাশে এসে দাঁড়ায়।\n<br>\n<b>৩. সমষ্টিগত চেতনাঃ</b> বাংলাদেশের গ্রামীণ সম্প্রদায়ের জনগণের মধ্যে সবসময় সমষ্টিগত চেতনা কাজ করে থাকে। গ্রামগঞ্জের প্রতিটি সম্প্রদায়ের সদস্যদের মধ্যে পারস্পরিক সম্পর্ক থাকে। তারা বিভিন্ন অনুষ্ঠানে সকলে সমবেত হয়। তাদের সামাজিক রীতিনীতি, আচারবিচার, প্রথা প্রকরণ প্রভৃতি অভিন্ন প্রকৃতির হয়ে থাকে। তারা একজন আরেক জনকে চেনে ও জানে। অর্থাৎ তাদের মধ্যে সর্বদা এক গভীর সম্প্রদায়গত চেতনার সৃষ্টি হয়।.\n<br>\n<b>৪. ধর্মভাবঃ</b> গ্রামগঞ্জের অধিবাসীরা সাধারণত ধর্মপরায়ণ হয়ে থাকে। তাদের জীবনধারা বিভিন্ন দেবদেবী ও ধর্মীয় আচার অনুষ্ঠানকে কেন্দ্র করেই আবর্তিত হয়। গ্রামীণ সম্প্রদায়ের কৃষিজীবী মানুষ অতিমাত্রায় প্রকৃতিনির্ভর ও ধর্মভীরু। প্রকৃতির খামখেয়ালি আচরণকে এ মানবগোষ্ঠী ভয় ও ভক্তি করে। গ্রামীণ সম্প্রদায়ের সদস্যদের ব্যক্তিগত ও সমষ্টিগত জীবনের সবক্ষেত্রে ধর্ম এবং ধর্মীয় আচার অনুষ্ঠানের প্রভাব ও প্রতিক্রিয়া অনস্বীকার্য।\n<br>\n<b>৫. যৌথ পরিবার ব্যবস্থাঃ</b> বাংলাদেশের গ্রামীণ সম্প্রদায়ের অর্থনীতি কৃষিভিত্তিক হওয়ার কারণে এখনো তাদের মধ্যে একান্নবর্তী যৌথ পরিবার ব্যবস্থার অস্তিত্ব বিদ্যমান। তাদের অন্নসংস্থানের মূল উৎস চাষাবাদ বলে তারা সবাই কম বেশি এর সাথে যুক্ত থাকে। কৃষিকাজের সাথে সম্পর্কযুক্ত বিভিন্ন কাজকর্ম থাকে। স্ত্রী-পুরুষ সন্তানসন্ততি প্রভৃতি নির্বিশেষে পরিবারের সবাই যে যার সাধ্যমতো এসব কাজকর্মে অংশগ্রহণ করে। স্বভাবতই এরকম কৃষি অর্থনীতির কারণে তাদের মধ্যে যৌথ পরিবার ব্যবস্থার প্রচলন পরিলক্ষিত হয়।\n<br>\n<b>৬. ব্যক্তিস্বাতন্ত্র্যবোধের অভাবঃ</b> বাংলাদেশের গ্রামীণ সম্প্রদায়ের অধিবাসীদের মধ্যে ব্যক্তি স্বাতন্ত্র্যবোধ নেই বললেই চলে। কেননা তারা একে অপরকে জানে এবং সবাই সবার খোঁজখবর রাখে। তারা অনেক সময় ঝগড়া বিবাদে লিপ্ত থাকলেও তা দীর্ঘস্থায়ী না; বরং কয়েকদিনের মধ্যেই ভালো সম্পর্ক গড়ে ওঠে। তাদের মধ্যে অহংকার, ঘৃণাভাব ইত্যাদি খুব কম পরিমাণে লক্ষণীয়। তারা ব্যক্তিগত চিন্তা না করে সবার মঙ্গলের কথা চিন্তা করে।\n<br>\n<b>৭. অসচেতনতাঃ</b> কৃষিভিত্তিক গ্রামীণ সম্প্রদায়ের অধিকাংশ মানুষ যেকোনো বিষয়ে সচেতন নয়। এর অন্যতম কারণ হলো পল্লির অনুন্নয়ন, অশিক্ষা, দারিদ্র্য, যোগাযোগ ব্যবস্থার অভাব প্রভৃতি। এসবের কারণে তারা সচেতন হতে পারছে না বলে নিজেদের উন্নয়ন ঘটাতেও পারছে না। যদিও বর্তমানে তারা আগের তুলনায় অনেক সুযোগ সুবিধা পাচ্ছে।\n<br>\n<b>৮. প্রাথমিক প্রতিষ্ঠানসমূহের নিয়ন্ত্রণঃ</b> গ্রামগঞ্জে প্রাথমিক প্রতিষ্ঠানসমূহের ভূমিকা উল্লেখযোগ্য। এক্ষেত্রে পরিবারের কথা বলা যায়। পরিবার পরিষেবা, প্রশিক্ষণ, বিনোদন প্রভৃতি বিভিন্ন ক্ষেত্রে ভূমিকা পালন করে থাকে। পরিবারগুলোর সহায়ক ভূমিকার কারণে গ্রামীণ জীবনে ঐক্য ও সংহতি বজায় থাকে . এবং শৃঙ্খলা ও পারস্পরিক নির্ভরশীলতা অব্যাহত থাকে।\n<br>\n<b>৯. দৃষ্টিভঙ্গির সংকীর্ণতাঃ</b> বাংলাদেশের গ্রামীণ সম্প্রদায়ের মানুষের সাথে বাইরের জগতের সংযোগ নেই বললেই চলে। পারিবারিক প্রথা প্রকরণ ও রীতিনীতির সাথেই গ্রামবাসীদের সম্পর্ক অত্যন্ত গভীর। গ্রামবাসীরা প্রচলিত প্রাচীন জীবনধারাকেই আঁকড়ে ধরে থাকতে আগ্রহী। তারা পরিবর্তনকে সহজে স্বীকার করে নিতে পারে না। গ্রামগঞ্জের অধিবাসীরা প্রগতিমূলক পরিবর্তনের বিরোধিতা করে। অর্থাৎ এদের দৃষ্টিভঙ্গি অতিমাত্রায় রক্ষণশীল।\n<br>\n<b>১০. সামাজিক নিয়ন্ত্রণঃ</b> বাংলাদেশের গ্রামীণ জীবনে পারিবারিক সংহতি, বন্ধন এবং লোকাচার ও লোকনীতির প্রভাব অনেক বেশি। এরই সাথে সাথে গ্রামগঞ্জের সমাজব্যবস্থায় প্রচলিত সনাতন প্রথা ও রীতিনীতির নিয়ন্ত্রণমূলক প্রভাব অত্যন্ত বেশি। বস্তুত গ্রামাঞ্চলের অধিবাসীদের মধ্যে পারস্পরিক ঘনিষ্ঠতা ও সামাজিক বন্ধন বিদ্যমান। এর ফলে গ্রামীণ জীবনে সামাজিক নিয়ন্ত্রণ পুরোপুরি কায়েম হয়।\n<br>\n<b>১১. সামাজিক গতিশীলতাঃ</b> বাংলাদেশের গ্রামগঞ্জের অধিবাসীরা মূলত কৃষিজীবী। গ্রামীণ সমাজব্যবস্থায় পেশার ক্ষেত্রে বৈচিত্র্য অনুপস্থিত। কৃষিজীবী গ্রামবাসীরা চাষাবাদের সকল দিক সামলায়। তাছাড়া তাদের অন্যান্য নানাবিধ কাজকর্ম সম্পাদন করতে হয়। গ্রামীণ জীবন মূলত সহযোগিতামূলক কিন্তু প্রতিযোগিতামূলক নয়। স্বভাবতই গ্রামগঞ্জে পেশার বিশেষীকরণ সম্ভব নয়। সুতরাং সামাজিক গতিশীলতায় সুযোগ বা সম্ভাবনা নেই বললেই চলে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, বাংলাদেশের গ্রামীণ সমাজজীবনে উপর্যুক্ত উপাদান বা বৈশিষ্ট্যসমূহ বেশ তাৎপর্যপূর্ণ। এসব বৈশিষ্ট্যপূর্ণ উপাদানের পরিপ্রেক্ষিতে গ্রামীণ সম্প্রদায়ের মধ্যে এক বিশেষ পরিবেশ সৃষ্টি হয়। এ পরিবেশ গ্রামাঞ্চলের অধিবাসীদের সামাজিক দায়িত্বশীলতা, জীবনবোধ ও দৃষ্টিভঙ্গিসমূহ গ্রামীণ সমাজজীবনের উপরও পড়েছে এবং তার প্রতিক্রিয়াস্বরূপ গ্রামীণ জীবনের বিভিন্ন ক্ষেত্রে উল্লেখযোগ্য পরিবর্তন পরিলক্ষিত হচ্ছে।",
        "year": "3rd",
        "exam_year": "2019",
        "sl": "১০",
        "section": "গ-বিভাগ",
        "id": "232003_2019_03_10",
        "type": "Board"
    },
    {
        "code": "232003",
        "question": "বাংলাদেশে ভূমি মালিক ও বর্গাচাষির সম্পর্ক আলোচনা কর।",
        "answer": "<b>ভূমিকাঃ</b> গ্রামীণ, ক্ষমতা কাঠামোর সবচেয়ে গুরুত্বপূর্ণ উপাদান হলো ভূমি। ভূমিকে কেন্দ্র করেই গ্রামীণ এলিট শ্রেণির সৃষ্টি হয় এবং তারাই সমাজব্যবস্থাকে নিয়ন্ত্রণ করে। পুঁজিবাদী মনোভাবের মাধ্যমে ধনী কৃষক শ্রেণি ভূমিকে আরও বেশি পুঞ্জীভূত করছে এবং বর্গা প্রথার মাধ্যমে ভূমিতে চাষাবাদ অব্যাহত রাখছে। কৃষি ব্যবস্থার ক্ষেত্রে ভূমিতে মেরুকরণের ফলে গ্রামীণ সমাজে এক শ্রেণি ভূমির মালিক হলেও অধিকাংশ দারিদ্র্যের মধ্যে নিপতিত হচ্ছে। ফলে জীবনযাপনের স্বাভাবিক অবস্থা বজায় রাখার জন্য ভূমির মালিকদের নিকট থেকে ভূমি নিয়ে বর্গাচাষ করতে হচ্ছে। যার প্রেক্ষিতে ভূমি মালিক ও বর্গাচাষির মধ্যে নতুন সম্পর্ক তৈরি হচ্ছে।\n<br>\n<b>❑ বাংলাদেশে ভূমি মালিক ও বর্গাচাষির সম্পর্কঃ</b> গ্রামীণ কৃষি কাঠামোতে বর্গাচাষের মাধ্যমে ভূমি মালিক ও বর্গাচাষির মধ্যে বিভিন্ন প্রকার সম্পর্ক গড়ে ওঠে। নিম্নে ভূমি মালিক ও বর্গাচাষির মধ্যকার সম্পর্ক সম্পর্কে আলোচনা করা হলো-\n<br>\n<b>১. ভূমি মালিকঃ</b> কৃষি উৎপাদনের প্রধান উপকরণ ভূমি। ভূমি ব্যতীত কৃষি উৎপাদন কল্পনাতীত। এ কৃষি ভূমি গ্রামীণ কৃষি কাঠামোতে মুষ্টিমেয় কয়েকজন ব্যক্তির অধীনে রয়েছে, যারা ভূমি মালিক বলে সমাজে সমধিক পরিচিত। এরাই গ্রামীণ কৃষি কাঠামোতে এলিট শ্রেণিতে বাস করে। তাই নিজেদের আত্মঅহংকার বজায় রাখার স্বার্থে নিজেরা কৃষি ভূমির চাষাবাদ না করে তার পরিচিত দরিদ্র কৃষক শ্রেণির কাছে বর্গা দেয় ফসল ভাগাভাগি কিংবা অর্থের বিনিময়ে। ফলে কৃষক শ্রেণির সাথে তাদের একপ্রকার সম্পর্ক গড়ে ওঠে চাষাবাদের মাধ্যমে। যা ইতিবাচক বা নেতিবাচক উভয়ই হতে পারে।\n<br>\n<b>২. বর্গ চাষি কৃষকঃ</b> কৃষিনির্ভর গ্রামীণ অঞ্চলে বর্গাচাষি কৃষক বলতে বুঝায় যাদের নিজস্ব কৃষি উপযোগী স্বল্প পরিমাণ জমি রয়েছে কিন্তু তার ওপর নির্ভর করে সংসার চলে না। বাংলাদেশের গ্রামীণ অঞ্চলে প্রচুর পরিমাণে বর্গাচাষি কৃষক রয়েছে। যারা ধনী কৃষকদের জমি বর্গা নেওয়ার মাধ্যমে চাষাবাদ করে থাকে। এ বর্গার বিনিময়ে ভূমির মালিককে নির্দিষ্ট পরিমাণে ফসল কিংবা বাৎসরিক হিসেবে নির্দিষ্ট পরিমাণ টাকা প্রদান করতে হয়। যার মাধ্যমে সে ঐ ধনী কৃষকের জমি বর্গা নিতে পারে। ফলে বর্গাচাষি ধনী কৃষকের ভূমিতে বর্গাচাষের মাধ্যমে যেমন জীবিকানির্বাহ করে তেমনি ভূমির মালিকের সাথে তার গভীর সম্পর্কও তৈরি হয়।\n<br>\n<b>৩. মালিক শ্রমিক সম্পর্কঃ</b> ভূমি মালিক এবং ভূমিহীন বর্গাচাষি কৃষকের মধ্যে অনেক সময় মালিক শ্রমিকের সম্পর্ক বাংলার গ্রামীণ কৃষি কাঠামোতে লক্ষ করা যায়। অর্থাৎ এক্ষেত্রে ভূমি মালিকের ব্যক্তিত্বে অভিজাত ফুটে ওঠে এবং সে আত্মঅহংবোধে ভোগে। অপরপক্ষে বর্গাচাষি কৃষকের মধ্যে শুধু শ্রমশক্তির অধিকারী হিসেবে সে সবসময় হীনম্নন্যতায় ভোগে এবং ভূমি মালিকের কাছে সে নিজেকে শ্রমিক হিসেবে উপস্থাপন করে। ফলে ভূমি মালিক এবং বর্গাচাষির মধ্যে একপ্রকার মালিক শ্রমিক সম্পর্ক গড়ে ওঠে।\n<br>\n<b>৪. শ্রমের স্বাধীনতাঃ</b> বর্গাচাষি কৃষক ভূমি মালিকের নিকট থেকে ভূমি গ্রহণের পর সে তার ইচ্ছাধীন ভূমিতে চাষাবাদ করতে পারে। এক্ষেত্রে ভূমি মালিকের তেমন কোনো ব্যক্তিগত হস্তক্ষেপ পরিলক্ষিত হয়, না। কারণ বর্গাচাষি তার প্রয়োজন অনুযায়ী পারিপার্শ্বিক অবস্থার দিকে সচেতন থেকে চাষাবাদ করে। ফলে বর্গাচাষি শ্রম প্রদানের ক্ষেত্রে যথেষ্ট স্বাধীনতা ভোগ করে।\n<br>\n<b>৫. ভাগচাষ পদ্ধতিঃ</b> গ্রামীণ বাংলাদেশের কৃষি কাঠামোর বাস্তব প্রেক্ষাপটে দেখা যায় যে, ভূমি মালিক কোনো প্রকার শ্রম প্রদান না করার শর্তে ভূমিহীন বর্গাচাষির নিকট ভূমি বর্গা প্রদান করে ফসল ভাগাভাগির শর্তে। ভূমিহীন বর্গাচাষি কৃষকও তার নিজ প্রয়োজনের সুবিধার্থে রাজি হয়ে যায়। এতে করে ভূমি মালিক এবং বর্গাচাষি কৃষকের মধ্যে একপ্রকার ভ্রাতৃত্বের সম্পর্ক গড়ে ওঠে। এ বর্গা প্রথায় সাধারণত ফসলের আধাআধি বা তেভাগে ভাগ করা হয়। তবে স্থান ও ক্ষেত্রভেদে এর ব্যতিক্রমও পরিলক্ষিত হয়।\n<br>\n<b>৬. দাতা গ্রহীতার সম্পর্কঃ</b> বাংলাদেশের কৃষি কাঠামোতে ভূমি মালিক এবং বর্গাচাষি কৃষকের মধ্যে দাতা গ্রহীতার সম্পর্ক বিদ্যমান। ভূমি মালিকের সমাজে অনেক প্রভাব প্রতিপত্তি থাকায় সে দাতার ভূমিকায় অবতীর্ণ হয়। পক্ষান্তরে, সমাজে প্রভাব প্রতিপত্তিহীন ভূমিহীন কৃষকেরা ভূমি মালিকের নিকট থেকে ভূমি গ্রহণের মাধ্যমে তারা গ্রহীতার ভূমিকায় অবতীর্ণ হয়। ফলে ভূমি মালিক এবং বর্গাচাষিদের মধ্যে দাতা গ্রহীতার সম্পর্ক সুস্পষ্টভাবে পরিলক্ষিত হয়। কারণ বর্গাচাষি কৃষকেরা তাদের দৈনন্দিন জীবনযাপনে সব সময় অভাব এবং হীনম্মন্যতায় ভোগে।\n<br>\n<b>৭. বিনিময় সম্পর্কঃ</b> উন্নয়নশীল বিশ্বে তথা বাংলাদেশের কৃষি কাঠামোতে ভূমি মালিক এবং বর্গাচাষি কৃষকদের মধ্যে সর্বদা বিনিময়ের সম্পর্ক বিরাজ করে। ভূমি মালিক বর্গাচাষিকে ভূমি প্রদান করার বিনিময়ে সে বর্গাচাষির নিকট থেকে ফসল কিংবা টাকা গ্রহণ করে। ভূমি মালিক এবং বর্গাচাষির মধ্যে এ আদানপ্রদানের মাধ্যমে একপ্রকার ইতিবাচক সম্পর্ক গড়ে ওঠে।\n<br>\n<b>৮. ভ্রাতৃত্ববোধের সম্পর্কঃ</b> ভৌগোলিক, সামাজিক এবং ধার্মিক দিক থেকে বাংলাদেশের কৃষি সমাজব্যবস্থায় সকল কৃষকদের মধ্যে ভ্রাতৃত্ববোধের সম্পর্ক বিদ্যমান রয়েছে। ভূমি মালিক কিংবা ভূমিহীন কৃষক, বর্গাদার কিংবা বর্গাচাষি সবার মধ্যে পরস্পরের জানাশুনার কারণে পরস্পরের প্রতি মায়ামমতা, ভালোবাসা ও ভ্রাতৃত্ববোধের সম্পর্ক গড়ে ওঠে। আর কোনো ভূমি মালিকের ভূমি যে বর্গাচাষি কৃষক চাষ করে তাদের মধ্যে সমাজের অন্য সদস্যদের থেকে আরও ভালো সম্পর্ক সৃষ্টি হয়। ফলে ভূমি মালিক এবং বর্গাচাষির মধ্যে ভ্রাতৃত্বের সম্পর্ক বিরাজ করে।\n<br>\n<b>৯. বর্গাচাষির সংখ্যা বৃদ্ধিঃ</b> বাংলাদেশে জনসংখ্যা বৃদ্ধি এবং ভূমি মালিকানায় মেরুকরণের ফলে ভূমি মালিকের সংখ্যা হ্রাস এবং বর্গাচাষি কৃষকের সংখ্যা বৃদ্ধি পেয়েছে। তাই প্রান্তিক কৃষিকে ধনী কৃষক বা অকৃষক ভূমি মালিকের সাথে সম্পর্ক তৈরি করে তাদের জমি চাষাবাদ করতে হয়। যার প্রেক্ষিতে তাদের মধ্যে একপ্রকার সম্পর্ক গড়ে ওঠে।\n<br>\n<b>১০. পুঁজিবাদী মনোভাবঃ</b> বাংলাদেশের সমাজব্যবস্থা পুঁজিবাদী হওয়ার কারণে একজন ব্যক্তি ইচ্ছামতো সম্পদ অর্জন করতে পারে। ফলে যার প্রচুর সুযোগ আছে সে অনেক সম্পদের মালিক হয় অন্যদিকে সুযোগের অভাবে সমাজের অধিকাংশ মানুষ বঞ্চিত হয় স্বাভাবিক জীবনযাপন প্রক্রিয়া থেকে। কৃষি কাঠামোও এর ব্যতিক্রম নয়। পুঁজিবাদী ভূমি মালিকের নিকট থেকে ভূমিহীন দরিদ্র কৃষকেরা ভূমি বর্গা নেওয়ার মাধ্যমে তাদের দৈনন্দিন ক্রিয়াকর্ম সম্পাদন করে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, বাংলাদেশের কৃষি কাঠামোতে ভূমি মালিক এবং বর্গাচাষির মধ্যকার সম্পর্ক ইতিবাচক এবং নেতিবাচক উভয় প্রকারই বিদ্যমান রয়েছে। সমাজব্যবস্থা, পারিপার্শ্বিক অবস্থা এবং দৈনন্দিন ক্রিয়াকর্মের মাধ্যমে এ সম্পর্ক বিভিন্ন রূপ পরিগ্রহ করে। কখনও মালিক শ্রমিক কখনও দাতা-গ্রহীতা, আবার কখনও তাদের মধ্যে বিনিময় কিংবা ভ্রাতৃত্ববোধের সম্পর্ক গড়ে ওঠে। যার প্রেক্ষিতে সমাজব্যবস্থা সুশৃঙ্খলভাবে পরিচালিত হয়।\n",
        "year": "3rd",
        "exam_year": "2019",
        "sl": "১১",
        "section": "গ-বিভাগ",
        "id": "232003_2019_03_11",
        "type": "Board"
    },
    {
        "code": "232003",
        "question": "বাংলাদেশে কৃষিবহির্ভূত কাজের স্বরূপ ব্যাখ্যা কর।",
        "answer": "<b>ভূমিকাঃ</b> অতীতে মানুষ কৃষিকে প্রধান পেশা হিসেবে বিবেচনা করতো। বর্তমানে আধুনিকতার অগ্রযাত্রার ফলে কৃষিকে তারা প্রধান পেশা হিসেবে মেনে নিচ্ছে না। মানুষের জীবনমানের পরিবর্তন, বাজার ব্যবস্থার বিকাশ, মুদ্রা অর্থনীতির উন্নয়ন ও ব্যাপক হারে ক্রয় ক্ষমতা বৃদ্ধি, গ্রাম পর্যায়ে ব্যবসায়ী শ্রেণির সম্প্রসারণ, মানসিকতা ও মূল্যবোধের পরিবর্তন ইত্যাদি মানুষকে ক্রমেই কৃষি বহির্ভূত কাজের দিকে ঠেলে দিচ্ছে।\n<br>\n<b>❑ কৃষি বহির্ভূত কাজের স্বরূপঃ</b> গ্রামীণ মানুষ কৃষিকাজ করে পরিবারের সম্পূর্ণ চাহিদা মিটাতে পারত না। ফলে তারা কৃষি পেশার বাইরের দিকে দৃষ্টি দিয়ে দেখল যে কৃষির চেয়ে বেশি অর্থ উপার্জন করা যায় কৃষি বহির্ভূত কাজে।' এর মাধ্যমে পরিবারের সব ধরনের চাহিদা মিটানো সম্ভব। তাই তারা নিজেদের খাদ্যের স্বয়ংসম্পূর্ণতা নিয়ে আসার জন্য কৃষি বহির্ভূত কাজে নিয়োজিত হচ্ছে। নিম্নে এ সম্পর্কে আলোচনা করা হলো-\n<br>\n<b>১. ক্ষুদ্র ব্যবসাঃ</b> কৃষি বহির্ভূত কাজের মধ্যে অন্যতম হলো ক্ষুদ্র ব্যবসা। বর্তমানে বাজার ও মুদ্রা অর্থনীতির সম্প্রসারণের ফলে গ্রামীণ সমাজে যে ধরনের বাণিজ্যের বিস্তার ঘটেছে তার মধ্যে ক্ষুদ্র ও মাঝারি ব্যবসাই প্রধান। আর যেখানে সেখানে হাটবাজারের ফলে ক্ষুদ্র ব্যবসায়ীর সংখ্যা ক্রমশই বাড়ছে। ফলে মানুষ কৃষি পেশা থেকে সরে গিয়ে কৃষি বহির্ভূত কাজে মনোযোগ দিচ্ছে।\n<br>\n<b>২. চাকরিঃ</b> বর্তমানে গ্রামীণ সমাজে বসবাসকারী সরকারি বেসরকারি প্রতিষ্ঠান সেবা সংস্থায় কর্মরত ব্যক্তিদের কর্মকাণ্ড কৃষি বহির্ভূত কাজের একটা বিরাট অংশ। কেননা গ্রামীণ স্কুল, কলেজ, মাদ্রাসা, হাসপাতাল, ব্যাংক, বিমা ও বিভিন্ন বেসরকারি সংস্থায় কর্মরত ব্যক্তিরা কৃষিকাজ না করেই গ্রামীণ সমাজ কাঠামোতে বসবাস করে।\n<br>\n<b>৩. আত্মকর্মসংস্থানঃ</b> গ্রামীণ সমাজে ব্যবসা বাণিজ্য যা চাকরির বাইরে কিছু বিনিয়োগ ও নিয়মিত শ্রমদানের মাধ্যমে গড়ে তোলা প্রতিষ্ঠানের মালিককে আত্মকর্মসংস্থানের অধিকারী বলে গণ্য করা হয়। আর এধরনের জনগোষ্ঠীর উল্লেখযোগ্য একটি সংখ্যা . গ্রামীণ সমাজে পরিলক্ষিত হয়। এসব কাজে বেশি লাভ হয় বলে মানুষ কৃষি পেশা ছেড়ে দিয়ে এসব কৃষি বহির্ভূত কাজের দিকে বেশি অগ্রসর হচ্ছে।\n<br>\n<b>৪. কারিগরি শিক্ষাঃ</b> বর্তমান প্রেক্ষাপটে দেখা যায় যে, কারিগরি শিক্ষার্জন করলে দেশ ও দেশের বাইরে কর্মসংস্থানের সুযোগ হয়। আর কারিগরি শিক্ষা গ্রহণ করার পর যে কেউ ব্যক্তিগত উদ্যোগে স্বকর্মসংস্থানের সুযোগ সৃষ্টি করতে পারে। এর মাধ্যমে কৃষি পেশার চেয়ে বেশি অর্থ উপার্জন করতে পারে। তাই বর্তমানে গ্রামীণ সম্প্রদায়ের মানুষ কৃষি পেশা ছেড়ে দিয়ে কৃষি বহির্ভূত কাজের দিকে অগ্রসর হচ্ছে।\n<br>\n<b>৫. নগদ মূল্যে শ্রমদানঃ</b> বর্তমানে গ্রামীণ সমাজে এমন একটি গোষ্ঠী রয়েছে যারা কৃষির বাইরে অন্যান্য কর্মে নগদ মূল্যে শ্রমদান করে জীবিকানির্বাহ করে থাকে। আর এসব কর্মকাণ্ড এমন যে, কাজ করলেই অর্থ উপার্জন অবশ্যম্ভাবী। তাই গ্রামীণ সমাজের লোকেরা অতিমাত্রায় নগদ অর্থ উপার্জনের দিকে ঝুঁকে পড়ছে।\n<br>\n<b>উপসংহারঃ</b> পরিশেষে বলা যায় যে, বর্তমানে গ্রামীণ সমাজে সরকারি বেসরকারি উদ্যোগে বিভিন্ন ধরনের সংস্থার বিস্তারের ফলে গ্রামের মানুষ কৃষি বহির্ভূত কাজে নিয়োজিত হচ্ছে। এর ফলে একদিকে যেমন আত্মনির্ভরশীলতা বৃদ্ধি পাচ্ছে, অন্যদিকে বেকারত্ব নামক ব্যাধিটা দেশ থেকে দূরীভূত হচ্ছে এবং সর্বোপরি দেশের উন্নয়ন সাধিত হচ্ছে।",
        "year": "3rd",
        "exam_year": "2019",
        "sl": "১২",
        "section": "গ-বিভাগ",
        "id": "232003_2019_03_12",
        "type": "Board"
    },
    {
        "code": "232003",
        "question": "বাংলাদেশের গ্রামীণ সালিশের প্রকৃতি আলোচনা কর।",
        "answer": "<b>ভূমিকাঃ</b> পৃথিবীর ইতিহাসে বিচারব্যবস্থার সবচেয়ে পুরানো ও আদি পদ্ধতির নাম সালিশ। সালিশ হচ্ছে সাধারণত পাড়া ও গ্রামভিত্তিক স্থানীয় সামাজিক বিচারব্যবস্থা। প্রধানত গ্রামাঞ্চলের স্থানীয় গণ্যমান্য ব্যক্তি, চেয়ারম্যান, মেম্বার, মাতব্বর, গ্রামপ্রধান প্রভৃতি লোকের নেতৃত্বে সালিশ কার্যক্রম পরিচালিত হয়ে থাকে। প্রতিটি গ্রামাঞ্চলে এ ধরনের বিচারব্যবস্থা পরিলক্ষিত হয়। মূলত গ্রামাঞ্চলের সহজসরল মানুষ নিজেদের মধ্যকার বিরোধ মিটানোর জন্য এ ধরনের সালিশের আশ্রয় নিয়ে থাকে।\n<br>\n<b>❑ বাংলাদেশের গ্রামীণ সালিশের প্রকৃতিঃ</b> সালিশ হচ্ছে গ্রামীণ ক্ষমতা কাঠামো থেকে বেরিয়ে আসা একটি বিচারিক ব্যবস্থা। সালিশের ইংরেজি প্রতিশব্দ হচ্ছে Arbitration. যার অর্থ মধ্যস্থতার দ্বারা নিষ্পত্তি। আবার আরবি শব্দ থেকে বাংলা সালিশ শব্দের উৎপত্তি হয়েছে। আরবি এ শব্দের অর্থ হলো তিন। এখানে সাধারণত যে বাদী এবং বিবাদীর মধ্যে মধ্যস্থতাকারী রয়েছে তাকে বুঝাতে তিন কথাটিকে চিহ্নিত করা হয়েছে। নিম্নে গ্রামীণ পরিবেশে সালিশের প্রকৃতি আলোচনা করা হলো-\n<br>\n<b>১. গ্রামীণ প্রেক্ষাপটে বিচারঃ</b> সালিশের একটি অন্যতম বৈশিষ্ট্য হলো এটি গ্রামীণ পরিবেশে বিচারব্যবস্থা। মূলত গ্রাম পরিবেশে এ ধরনের বিচারব্যবস্থা লক্ষ করা গেলেও শহরে এর প্রচলন নেই বললেই চলে। সাধারণত গ্রামের অশিক্ষিত মানুষগুলো বিচারব্যবস্থার প্রাথমিক স্তর হিসেবে সালিশ ব্যবস্থাকেই মেনে নেয়। কিন্তু শহরে সালিশ নয়; বরং আদালত, আইনকানুন ব্যবস্থার দিকে মানুষ ঝুঁকে থাকে। মূলত গ্রামের মানুষ থানা বা আদালতের ঝামেলা এড়াতে এ সালিশের মাধ্যমে বিচার পেতে চায়।\n<br>\n<b>২. গ্রামীণ শান্তিশৃঙ্খলা রক্ষায়ঃ</b> গ্রামীণ সমাজে ন্যায়বিচার শান্তিশৃঙ্খলা প্রতিষ্ঠায় সালিশের গুরুত্ব অপরিসীম। যদিও সমাজভেদে সালিশের আকার, আকৃতি ভিন্ন প্রকৃতির হয়ে থাকে। তারপরও গ্রামীণ সালিশ ব্যবস্থা গ্রামীণ শান্তিশৃঙ্খলার রক্ষাকবচ হিসেবে বিবেচিত হয়। কেননা এ সালিশ প্রক্রিয়ার মাধ্যমে দ্রুত বিচার কাজ সম্পন্ন করা হয় এবং বাদী ও বিবাদী উভয়পক্ষই সন্তুষ্টি প্রকাশ করে। যদিও অনেক সময় বিচারব্যবস্থা একজনের বিপক্ষে যেতে দেখা যায়।\n<br>\n<b>৩. মূল্য সাশ্রয়ী ও স্বচ্ছঃ</b> গ্রামীণ সালিশের অন্যতম বৈশিষ্ট্য হলো এখানে থানা বা আদালতের মতো কোনোপ্রকার খরচ করতে হয় না, আবার অনেকটা স্বচ্ছ প্রক্রিয়ার মাধ্যমে দ্রুত বিচার কাজ সম্পন্ন করা হয়। এক্ষেত্রে বিবদমান দুই পক্ষ তাদের সমস্যা সমাধানে সালিশকে প্রাধান্য দেয়। কেননা প্রাতিষ্ঠানিক আদালতে গিয়ে তাদের বিবাদ নিষ্পত্তি করার মতো সামাজিক, অর্থনৈতিক ও রাজনৈতিক সক্ষমতা থাকে না।\n<br>\n<b>৪. সমঝোতাঃ</b> গ্রামীণ সালিশের অন্যতম লক্ষ্য ও উদ্দেশ্য হলো বিবদমান দুই পক্ষের মধ্যে সমঝোতা করা। গ্রামীণ সহজসরল মানুষগুলো থানা বা আদালতে গিয়ে ঝামেলায় পড়ার চেয়ে সালিশের মাধ্যমে বিচারকে শান্তিপূর্ণ মনে করে। এক্ষেত্রে যিনি বা যারা বিচার কাজ সম্পন্ন করেন তিনি বা তারা উভয়পক্ষের কথা শুনে একটি সিদ্ধান্ত দিয়ে থাকেন, যাতে দুই পক্ষ সন্তুষ্ট থাকে।\n<br>\n<b>৫. স্বল্প সময়ে বিচারঃ</b> প্রাতিষ্ঠানিক আদালতে কখনও স্বল্প সময়ে বিচার কাজ সম্পন্ন করা সম্ভব হয় না। এখানে মূলত দীর্ঘ সময়ে বিভিন্ন প্রক্রিয়ার মাধ্যমে বিচার পেতে অনেক সময় লেগে যায়। কিন্তু সালিশের মাধ্যমে দ্রুত বিচারের রায় প্রদান করা সম্ভব হয়।\n<br>\n<b>৬. প্রভাবশালীদের আধিপত্যঃ</b> গ্রামীণ সালিশের একটি বিশেষ দিক হলো এখানে প্রভাবশালীদের কর্তৃত্ব বিরাজ করে। সাধারণত গ্রামে যারা ধনী, ও উচ্চ স্থানে থাকে তারা সালিশ প্রক্রিয়াকে প্রভাবিত করে থাকে। অনেক সময় বিভিন্ন ক্ষেত্রে যদিও তারা নেতিবাচক প্রভাব বিস্তার করে থাকে কিন্তু তারা অনেক সময় ইতিবাচক কাজেও প্রভাব বিস্তার করে।\n<br>\n<b>৭. আইনের কম প্রয়োগঃ</b> সালিশ হচ্ছে গ্রামীণ ক্ষমতা কাঠামো থেকে বেরিয়ে আসা একটি বিচারিক ব্যবস্থা। তবে এ বিচারিক ব্যবস্থায় আইনের কোনো ভিত্তি নেই। গ্রামে সালিশের মাধ্যমে যেভাবে বিচার করা হয় তাতে সরকারি আইন তেমন প্রয়োগ করা হয় না। এখানে আইনের প্রয়োগ কম থাকায় অনেকেই মান্য করতে চায় না। সেক্ষেত্রে কোনো পক্ষ এ বিচারকে প্রত্যাখ্যান করে আদালতের শরণাপন্ন হতে পারে।\n<br>\n<b>৮. আইন বহির্ভূত শাস্তিঃ</b> গ্রামীণ সালিশের মাধ্যমে যেসব শাস্তির বিধান জারি করা হয় তা অনেক ক্ষেত্রেই আইনের সাথে সামঞ্জস্যপূর্ণ নয়; অর্থাৎ এগুলো প্রচলিত আইনের সাথে অসংগতিপূর্ণ। যেমন- মাথার চুল কেঁটে দেওয়া, নাকে ক্ষত দেওয়া, এক ঘরে করে রাখা প্রভৃতি। তাছাড়া অনেক সময় দৈহিক শাস্তি হিসেবে বেত্রাঘাত, জুতাঘাত প্রভৃতি প্রদান করা হয়ে থাকে।\n<br>\n<b>৯. অনানুষ্ঠানিক বিচারঃ</b> গ্রামীণ সালিশ ব্যবস্থার প্রাতিষ্ঠানিক কোনো ভিত্তি নেই বলে, এটি একটি অনানুষ্ঠানিক বিচারব্যবস্থা হিসেবে স্বীকৃত। সালিশের ক্ষেত্রে সমাজের গণ্যমান্য ব্যক্তি বা প্রভাবশালী ব্যক্তি কর্তৃক বিচারব্যবস্থার কার্য পরিচালিত হয়। কিন্তু থানা বা আদালতের ক্ষেত্রে যেমনটা আলাদা আলাদা প্রাতিষ্ঠানিক আনুষ্ঠানিকতা লক্ষ করা যায়, সালিশের ক্ষেত্রে তেমনটা দেখা যায় না। কাজেই আমরা সালিশ ব্যবস্থাকে অনানুষ্ঠানিক বিচারব্যবস্থা বলতে পারি।\n<br>\n<b>১০. বড় বিচার অসম্ভবঃ</b> গ্রাম্য সালিশের আরেকটি গুরুত্বপূর্ণ দিক হলো এখানে সবসময় ছোটখাটো অপরাধ বা বিরোধের বিচারকার্য বা সমাধানের চেষ্টা করা হয়। আদালতের মাধ্যমে যেমন বড় বড় অপরাধের বিচার করা সম্ভব, 'গ্রামীণ সালিশের মাধ্যমে বড় অপরাধের বিচার করা সহজসাধ্য নয়। আবার এর আইনগত কোনো ভিত্তিও নেই। গ্রামীণ সালিশের মাধ্যমে বড় অপরাধের বিচার করলে তা, অনেকের মনঃপূত নাও হতে পারে বা কোনো পক্ষ নাও মানতে পারে। এতে যদি সে বা তারা প্রভাবশালী হয় তবে বিচারকার্য সে বা তারা মানতে নারাজ হতে পারে।\n<br>\n<b>১১. বিলুপ্তির পথেঃ</b> গ্রামীণ সালিশের কোনো প্রাতিষ্ঠানিক বা আইনগত ভিত্তি নেই বলে তা বর্তমানে বিলুপ্তির পথে। গ্রামীণ সালিশ বিলুপ্তি হওয়ার অন্যতম কারণ হিসেবে শিক্ষা, সচেতনতা, আয় বৃদ্ধি, কুসংস্কার দূরীকরণ প্রভৃতি বিষয়কে অভিহিত করা হয়। কেননা মানুষের মধ্যে শিক্ষা, সচেতনতা বৃদ্ধি পাওয়ার ফলে সে সহজেই আদালতের শরণাপন্ন হতে পারছে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, গ্রামীণ সমাজের শান্তিশৃঙ্খলা, পারস্পরিক সম্পর্ক, নির্ভরশীলতা, সাহায্য সহযোগিতা প্রভৃতি ক্ষেত্রে সালিশের গুরুত্ব অপরিসীম। তবে এর যেমন ইতিবাচক দিক রয়েছে তেমনি নেতিবাচক দিকও রয়েছে, যা আমরা উপরের প্রকৃতিগুলো থেকে সহজেই অনুধাবন করতে পারি। মূলত গ্রামীণ সমাজের সর্বত্র আইনের শাসন প্রতিষ্ঠিত করা না গেলে সালিশ ব্যবস্থাকে দূর করা সম্ভব হবে না।",
        "year": "3rd",
        "exam_year": "2019",
        "sl": "১৩",
        "section": "গ-বিভাগ",
        "id": "232003_2019_03_13",
        "type": "Board"
    },
    {
        "code": "232003",
        "question": "গ্রামীণ সংস্কৃতি কাকে বলে? বাংলাদেশের পরিবর্তনশীল গ্রামীণ সংস্কৃতি সম্পর্কে আলোচনা কর।",
        "answer": "<b>ভূমিকাঃ</b> সমাজ সর্বদা পরিবর্তনশীল। আর এ সমাজ কাঠামো ও সামাজিক সংগঠনের মধ্যে সংঘটিত রদবদলকে সাধারণত সামাজিক পরিবর্তন বলা হয়। সমাজস্থ মানুষের পারস্পরিক সম্পর্ক বা মিথস্ক্রিয়াই প্রতিটি সমাজব্যবস্থার মূলভিত্তি। গ্রামীণ সমাজের অর্থনৈতিক, রাজনৈতিক, সাংস্কৃতিক, ধর্মীয় প্রভৃতি বিষয় বা অনুষ্ঠান প্রতিষ্ঠানের আমূল পরিবর্তন ঘটে। তবে অন্যান্য সমাজব্যবস্থার পরিপ্রেক্ষিতে গ্রামীণ সংস্কৃতি সাম্প্রতিক পরিবর্তন উল্লেখ করার মতো।\n<br>\n<b>❑ গ্রামীণ সংস্কৃতিঃ</b> গ্রামীণ সংস্কৃতি বলতে গ্রামীণ মানুষের সামগ্রিক কাঠামোকে চিহ্নিত করা যায়। গ্রামীণ সংস্কৃতি হচ্ছে গ্রামীণ সমাজে বসবাসকারী সভ্যদের অর্জিত জ্ঞান, বিশ্বাস, কলা, নীতি, নিয়ম, সংস্কার ও অন্যান্য যেকোনো বিষয়ের জটিল সমাবেশ, যার দ্বারা ঐ ব্যক্তি সমাজের একজন সভ্য হিসেবে বসবাস করে। গ্রামীণ সমাজের মধ্যে যে রীতি পরিলক্ষিত হয় তা অতীব প্রাচীন। গ্রামীণ সমাজগুলো প্রাচীন সংস্কৃতিকে লালন করে থাকে। গ্রামীণ সমাজের মূল নায়ক হলো কৃষক। এ কৃষকের সুখ-দুঃখ, হাসিকান্না, তাদের দীর্ঘদিনের অনুসৃত বিভিন্ন কার্যপ্রণালি গ্রামীণ সংস্কৃতির মূর্ত প্রতীক। আর এ কৃষকশ্রেণির ভাষা, আচার, বিশ্বাস, প্রথা, সংস্কার, জীবনযাপন প্রণালি, ধর্ম, পেশা প্রভৃতির সমন্বয়েই গ্রামীণ সংস্কৃতি গড়ে ওঠে। গ্রামের কৃষক ছাড়াও আরও যেসব শ্রেণির বা পেশার মানুষ রয়েছে তারাও মূলত কৃষি বা কৃষক সংশ্লিষ্ট গ্রামীণ সংস্কৃতির অন্তর্ভুক্ত। প্রত্যেক সমাজে বসবাসকারী লোকদের জীবনযাপন প্রণালিতে একটি স্বতন্ত্র রয়েছে। এরূপ জীবনযাপন করার প্রণালিকে সমাজতত্ত্ববিদগণ সে সমাজের সংস্কৃতি বলে অভিহিত করেছেন। যখন এগুলো গ্রামীণ সমাজকে ঘিরে ব্যাখ্যা বিশ্লেষণে ব্রতী হয় তখন তাকে গ্রামীণ সংস্কৃতি বলে।\n<br>\nসংস্কৃতির জন্ম হয়েছে মূলত গ্রামীণ পরিসরে। স্বল্প পরিসরে শহর অঞ্চলের সংস্কৃতি প্রতিনিয়ত রদবদল হলেও সমগ্র জাতির বৈশিষ্ট্য, প্রভাব বিস্তারকারী গ্রামীণ সংস্কৃতি তার নিজস্ব স্বাভাবিক ধারায় অগ্রসর হচ্ছে এবং পল্লির জীবনযাত্রা প্রণালিতেই বিশেষভাবে প্রতিফলিত হয়েছে। গ্রামীণ সংস্কৃতি তার নিজস্ব সত্তার ধারক ও বাহক হিসেবে পুরাতন তথা ঐতিহ্যবাহী বিষয়গুলোকেই নিজের মধ্যে ধারণ করে রাখে। গ্রামীণ সংস্কৃতি হচ্ছে বহুবিধ সামাজিক সম্পর্কের জটিল জাল। তাই গ্রামীণ সংস্কৃতির বহিঃপ্রকাশ ঘটে এর অভ্যন্তরের নানাবিধ সম্পর্কের মানুষের ভিন্ন ভিন্ন মানসিকতার দ্বারা। গ্রামীণ সংস্কৃতির প্রধান উপাদান হচ্ছে এর উৎসবসমূহ। গ্রামগঞ্জের উৎসবগুলো আমাদের দেশে প্রচণ্ড উল্লাস এবং চেতনাবোধের সাথে পালন করা হয়। তারা তাদের ধর্মীয় কর্মকাণ্ডগুলো ভক্তির সাথে পালন করে। উৎসবের মাধ্যমেই গ্রামের লোকজন তাদের উদ্বেগ এবং উৎকণ্ঠা ভুলে যাওয়ার সুযোগ পায়।\n<br>\n<b>❑ বাংলাদেশের পরিবর্তনশীল গ্রামীণ সংস্কৃতিঃ</b> পরিবর্তন একটি অনিবার্য ও অনিয়ন্ত্রিত কর্মপদ্ধতি। আর এ ধারাবাহিকতায় কোনো সমাজব্যবস্থাই অপরিবর্তনীয় নয়। নিম্নে বাংলাদেশের, পরিবর্তনশীল গ্রামীণ সংস্কৃতি সম্পর্কে আলোচনা করা হলো-\n<br>\n<b>১. জীবন ব্যবস্থার পরিবর্তনঃ</b> মানুষের জীবনের সামগ্রিক কর্মকাণ্ডের সমন্বিত রূপই সংস্কৃতি। বর্তমান আধুনিকতার ছোঁয়ায় গ্রামীণ সংস্কৃতির পরতে পরতে পরিবর্তনের চিহ্ন সুস্পষ্ট। মানুষের চিন্তাচেতনা, ধ্যানধারণা, প্রগতিশীলতা, বিবেকবোধ পূর্বের তুলনায় অনেক অগ্রগামী। আধুনিক সুযোগ সুবিধা ও জ্ঞানবিজ্ঞানের ছোঁয়ায় তাই গ্রামীণ জীবন ব্যবস্থার আমূল পরিবর্তন সার্ধিত হয়েছে।\n<br>\n<b>২. পরিবার ব্যবস্থার পরিবর্তনঃ</b> আবহমানকাল ধরে গ্রামবাংলার মানুষ ছিল নিতান্তই আবেগপ্রবণ। আবেগের বশবর্তী হয়ে তারা মা-বাবা, ভাইবোন, পুত্রবধূ, নাতি-নাতনিসহ একত্রে বসবাস করতো। এ ধরনের পরিবারে দু'একজন উপার্জনে আগ্রহী থাকলেও অনেকেই থাকত উপার্জনবিমুখ। ফলে পরিবারের আর্থিক সংগতি ছিল নিম্নপর্যায়ে। কিন্তু বর্তমানে এ অবস্থার পরিবর্তন সাধিত হয়েছে।\n<br>\n<b>৩. শিক্ষার প্রসারঃ</b> বাংলাদেশ গ্রামপ্রধান দেশ। এদেশের সমাজব্যবস্থা বলতে গ্রামীণ সমাজব্যবস্থাকে বুঝায়। তবে শিক্ষা ব্যতীত এ গ্রামীণ সমাজব্যবস্থার উন্নয়ন আদৌ সম্ভব নয়। প্রাচীনকালে বাংলার গ্রামীণ সমাজব্যবস্থায় শিক্ষাদীক্ষার তেমন কোনো ব্যবস্থাই ছিল না। তখন দশটি গ্রাম ঘুরলেও একটি শিক্ষাপ্রতিষ্ঠানের দেখা মিলত না। কিন্তু বর্তমানে এ অবস্থার ব‍্যাপক পরিবর্তন সাধিত হয়েছে।\n<br>\n<b>৪. সমাজ কাঠামোঃ</b> প্রাচীনকালে বাংলাদেশের সমাজ কাঠামো অত্যন্ত শক্ত ভিত্তির ওপর প্রতিষ্ঠিত ছিল। কেননা সেসময় বাংলার প্রতিটি পরিবারেরই গোয়ালভরা গরু, গোলাভরা ধান আর পুকুরভরা মাছ ছিল। অর্থাৎ গ্রামীণ সমাজের প্রতিটি মানুষ তাদের নিজেদের মৌলিক চাহিদা পূরণে স্বয়ংসম্পূর্ণ ছিল। কিন্তু সাংস্কৃতিক পরিমণ্ডলে পরিবর্তনের ফলে গোলাভরা ধান আর গোয়ালভরা গরু না থাকলেও আধুনিক জ্ঞানবিজ্ঞান ও প্রযুক্তির ছোঁয়ায় গ্রামীণ সমাজ কাঠামো তথা সামগ্রিক জীবনে এসেছে আমূল পরিবর্তন।\n<br>\n<b>৫. কুসংস্কারমুক্ততাঃ</b> কুসংস্কার প্রাচীন বাংলার একটি ঐতিহ্যগত ধারণায় রূপ নিয়েছিল। এ কুসংস্কার হাজার বছরের গ্রামবাংলার গ্রামীণ সমাজকে পদে পদে পশ্চাৎপদ করে রেখেছিল। কুসংস্কারের বশবর্তী হয়ে তারা রোগব্যাধিতে ডাক্তারের শরণাপন্ন না হয়ে পির-ফকিরদের দরবারে ধরনা দিত, পরিমাণমতো সার কীটনাশক ব্যবহার না করে অধিক ফসল কামনায় সাধু-দরবেশদের মাজারে ফসলের একটি অংশ দেওয়ার মানত করতো।\n<br>\n<b>৬. বহুবিবাহ ও বাল্যবিবাহের প্রবণতা হ্রাসঃ</b> পূর্বে প্রাচীন বাংলার গ্রামীণ সমাজব্যবস্থায় বহুবিবাহ ও বাল্যরিবাহের অধিক প্রচলন ছিল। যেগুলো জনসংখ্যা বৃদ্ধির অন্যতম কারণ বলে চিহ্নিত। কিন্তু বর্তমানে এ অবস্থার আমূল পরিবর্তন সাধিত হয়েছে। বর্তমানকালে দেশের সরকারও এ সংক্রান্ত কঠোর আইন প্রণয়ন করেছে। ফলে এখন সমাজে বহুবিবাহ ও বাল্যবিবাহের হার অনেকটা কমেছে।\n<br>\n<b>৭. চাষাবাদ পদ্ধতির ক্ষেত্রেঃ</b> বাংলাদেশ কৃষিভিত্তিক দেশ। কৃষিভিত্তিক এ বাংলাদেশের গ্রামীণ সমাজব্যবস্থায় এযাবৎকাল পর্যন্ত মান্ধাতার আমলের চাষ পদ্ধতি অনুসরণ করা হতো, কৃষির উৎপাদন ছিল সম্পূর্ণ প্রকৃতিনির্ভর। অতিবৃষ্টি, অনাবৃষ্টি, বন্যা ও জলোচ্ছ্বাস উৎপাদিত ফসলের ব্যাপক ক্ষতিসাধন করে আসছে। কিন্তু বর্তমানে বিজ্ঞান ও প্রযুক্তির যুগে প্রাকৃতিক অবস্থা একই রকম থাকলেও চাষ পদ্ধতির ক্ষেত্রে আমূল পরিবর্তন সাধিত হয়েছে।\n<br>\n<b>৮. অবকাঠামোগত উন্নয়নঃ</b> গ্রামীণ সমাজব্যবস্থায় অবকাঠামো বলতে একসময় কোনোকিছুর অস্তিত্ব ছিল না। এমতাবস্থায় গ্রামের মানুষের গ্রামের বাইরে যোগাযোগের কোনো ব্যবস্থাই ছিল না। যা উন্নয়নের সবক্ষেত্রে তাদের বাধা সৃষ্টি করে রেখেছিল। কিন্তু বর্তমান বিজ্ঞানের যুগে গ্রামীণ সমাজব্যবস্থার অবকাঠামোগত ব্যাপক উন্নয়ন সাধিত হয়েছে।\n<br>\n<b>৯. রাজনৈতিক সচেতনতার ক্ষেত্রেঃ</b> রাজনৈতিক সচেতনতা যেকোনো সমাজের জন্য একটি তাৎপর্যপূর্ণ বিষয়। যদিও পূর্বে প্রাচীন বাংলার সমাজব্যবস্থায় রাজনীতি নিয়ে সাধারণ মানুষের কোনো মাথাব্যথা ছিল না। রাজাবাদশা ও ধমনিতে যাদের রাজরন্ত প্রবহমান আছে এমন ব্যক্তির রাজনীতি চর্চা করার অধিকার- আছে বলে গ্রামীণ সমাজের মানুষ মনে করতো। কিন্তু বর্তমান সমাজব্যবস্থায় এ অবস্থারও ব্যাপক পরিবর্তন সাধিত হয়েছে।\n<br>\n<b>১০. চিত্তবিনোদন ব্যবস্থার ক্ষেত্রেঃ</b> চিত্তবিনোদন মানুষের জীবনের একটি অপরিহার্য ও গুরুত্বপূর্ণ অংশ বিশেষ। প্রাচীনকাল হতে গ্রামীণ বাংলার সমাজ চিত্তবিনোদনে ভরপুর। এ গ্রামীণ বাংলায় চিত্তবিনোদনের মাধ্যম হিসেবে পুথিপাঠ, কবিগান, পালাগান, জারি-সারি, কাবাডি, ঘোড়দৌড়, যাঁড়ের লড়াই ইত্যাদি প্রচলিত ছিল। কিন্তু বর্তমানে এসব কিছু আর তেমন দেখা যায় না।\n<br>\n<b>১১. জনসংখ্যা নিয়ন্ত্রণের ক্ষেত্রেঃ</b> বাংলাদেশ একটি তুলনামূলক ক্ষুদ্রায়তনের দেশ। এখানে প্রতি বর্গ কিলোমিটারে প্রায় ১১৪০ জন লোক বসবাস করে। অধিক জনসংখ্যা যেকোনো সমস্যার. সূত্রপাত করে। প্রাচীনকাল থেকে বাংলাদেশে জনসংখ্যার হার অধিক। বাংলাদেশের গ্রামীণ সমাজের মানুষদের জীবনমান অবনমনে জনসংখ্যা অনেকাংশে দায়ী-একথাটি গ্রামের মানুষ বিশ্বাস করতে চাইত না। তাদের বক্তব্য ছিল মুখ দিয়েছেন যিনি আহার দিবেন তিনি। কিন্তু সম্প্রতি এ অবস্থার আমূল পরিবর্তন হয়েছে।\n<br>\n<b>১২. অর্থনৈতিক অবস্থার ক্ষেত্রেঃ</b> বাংলাদেশের গ্রামীণ সমাজ মূলত কৃষিভিত্তিক। কিন্তু জনসংখ্যা জ্যামিতিক হারে বৃদ্ধি পাওয়ায় এদেশের মাথাপিছু কৃষিজমির পরিমাণ ক্রমশ হ্রাস পাচ্ছে। ফলে কৃষিতে দেখা দিয়েছে ছদ্মবেশী বেকারত্ব। এতে করে গ্রামীণ সমাজের অর্থনৈতিক অবস্থা ক্রমেই শোচনীয় হতে থাকে। বর্তমানে বিকল্প পেশার সুযোগ থাকায় এক্ষেত্রে আশানুরূপ পরিবর্তন সাধিত হয়েছে।\n<br>\n<b>১৩. নারী শিক্ষার ক্ষেত্রেঃ</b> প্রাচীনকালে গ্রামীণ সমাজ ছিল সম্পূর্ণ রক্ষণশীলতার চাদরে মোড়া। শৈশবে গ্রামীণ বাংলায় মেয়েরা মক্তবে কুরআন শিক্ষার সুযোগ পেত। শৈশব পেরিয়ে কৈশোরে পদার্পণ করলেই তাদের অন্তঃপুরের বাসিন্দা হয়ে যেতে হতো। লেখাপড়া তাদের জন্য ছিল সম্পূর্ণ নিষিদ্ধ।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, বাংলাদেশের গ্রামীণ সমাজে যেসব সাংস্কৃতিক পরিবর্তন লক্ষ করা যাচ্ছে তা সময়ের দাবি। আবহমানকালের গ্রামবাংলার সমাজচিত্র এবং বর্তমানকালের সমাজচিত্র সম্পূর্ণরূপে আলাদা। এ অবস্থার উদ্ভব হয়েছে বিষয়সমূহের সাম্প্রতিক পরিবর্তনের ধারায়। গ্রামীণ বাংলার সমাজ উন্নয়নের স্বার্থে আরও পরিবর্তিত হবে এটাই সুশীল সমাজের প্রত্যাশা।\n",
        "year": "3rd",
        "exam_year": "2019",
        "sl": "১৪",
        "section": "গ-বিভাগ",
        "id": "232003_2019_03_14",
        "type": "Board"
    },
    {
        "code": "232003",
        "question": "গ্রামীণ সামাজিক পরিবর্তনে কৃষি আধুনিকীকরণের ভূমিকা বিশ্লেষণ কর।",
        "answer": "<b>ভূমিকাঃ</b> গ্রামীণ সমাজের অর্থনীতির মূল উৎস কৃষি ব্যবস্থা। মূলত কৃষিকে কেন্দ্র করেই গ্রামীণ সমাজ পরিচালিত হয়। গ্রামীণ সামাজিক পরিবর্তনে কৃষির আধুনিকায়ন একান্ত জরুরি। এক্ষেত্রে কৃষির আধুনিকীকরণ বলতে কৃষিক্ষেত্রে আধুনিক যন্ত্রপাতি ব্যবহার, উন্নত সার ও সেচ ব্যবস্থার প্রয়োগ, কৃষকদের আধুনিক প্রশিক্ষণ প্রদান প্রভৃতি বিষয়কে বিবেচনা করা হয়। কৃষির আধুনিকীকরণের ফলে গ্রামীণ সামাজিক পরিবর্তন যেমন সম্ভব তেমনি সামগ্রিক অর্থনৈতিক বিকাশকে ত্বরান্বিত করা সম্ভব।\n<br>\n<b>❑ গ্রামীণ সামাজিক পরিবর্তনে কৃষি আধুনিকীকরণের ভূমিকাঃ</b> গ্রামীণ সামাজিক পরিবর্তনে কৃষির আধুনিকীকরণ গুরুত্বপূর্ণ ভূমিকা পালন করে। নিম্নে গ্রামীণ সামাজিক পরিবর্তনে' কৃষি আধুনিকীকরণের ভূমিকা আলোচনা করা হলো-\n<br>\n<b>১. কৃষিতে আধুনিক যন্ত্রপাতি ও প্রযুক্তির ব্যবহারঃ</b> কৃষি আধুনিকীকরণের অন্যতম মাধ্যম হলো কৃষিতে অতিমাত্রায় আধুনিক যন্ত্রপাতি ও প্রযুক্তির ব্যবহার। পূর্বে মানুষ, সনাতনী পদ্ধতিতে চাষাবাদ করতো। এর ফলে জমিতে আশানুরূপ ফসল্ উৎপাদন হতো না এবং কৃষক তার পরিবারের পরিপূর্ণ চাহিদা মিটাতে পারত না। কৃষক পরিবার কোনোরকম তাদের জীবন অতিবাহিত করতো, উন্নত জীবনের আশাই করতে পারত না। কিন্তু বর্তমানে কৃষিক্ষেত্রে প্রযুক্তি ও বিজ্ঞানসম্মত আধুনিক কলাকৌশল প্রয়োগ ক্রমশ বেড়েই চলেছে। এক্ষেত্রে ব্যাপক উৎপাদন, মুনাফা নিশ্চিতকরণ ইত্যাদি কারণে কৃষি আধুনিকায়ন অনিবার্য হয়ে পড়েছিল। ১৯৬০ এর দশকে সবুজ বিপ্লবের মধ্য দিয়ে কৃষিতে আধুনিক যন্ত্রপাতি ও কলাকৌশলের প্রয়োগ হতে থাকে। আর বর্তমানে এ প্রক্রিয়াটি চলমান। এর ফলে অধিক উৎপাদন হচ্ছে এবং জীবযাত্রার মানও পরিবর্তন হচ্ছে। এর ফলে সামাজিক পরিবর্তনের গতিধারাও বৃদ্ধি পাচ্ছে।\n<br>\n<b>২. সেচ ব্যবস্থার উন্নয়নঃ</b> কৃষির আধুনিকায়নের অন্যতম একটি মাধ্যম হলো সেচ ব্যবস্থার উন্নয়ন। অতীতের কৃষক সমাজের দিকে লক্ষ করলে দেখা যায় যে, সেচ ব্যবস্থা ছিল সনাতনী পদ্ধতির এবং প্রকৃতির ওপর নির্ভর করতে হতো। সেক্ষেত্রে কৃষক তার জমি থেকে অধিক ফসল উৎপাদন করতে পারত না। বর্তমানে আধুনিক সেচ ব্যবস্থার ফলে জমিতে প্রচুর পরিমাণে ফসল উৎপাদিত হচ্ছে। এর মাধ্যমে কৃষক যেমন পরিবারের চাহিদা মিটাতে পারছে। অন্যদিকে, উদ্বৃত্ত ফসল বাজারজাত করতে পারছে এবং কৃষক পরিবারের জীবনমানের পরিবর্তন হচ্ছে। এর ফলে সামাজিক পরিবর্তন সাধিত হচ্ছে।\n<br>\n<b>৩. উন্নত সার প্রয়োগঃ</b> কৃষি আধুনিকীকরণের অন্যতম মাধ্যম হলো কৃষিজমিতে উন্নত সার প্রয়োগ। পূর্বে কৃষক ফসলি জমিতে উন্নত সার প্রয়োগ করতে পারত না। এর কারণ হলো উন্নত সার সহজলভ্য ছিল না। কিন্তু বর্তমানে জমিতে তুলনামূলক উন্নত, রাসায়নিক সার ব্যবহার করা হচ্ছে, যা অধিক ফসল উৎপাদনে সহায়ক ভূমিকা পালন করে। যেমন- কম্পোস্ট সার বর্তমানে কৃষিজমিতে ব্যবহার করা হচ্ছে। এর ফলে একদিকে যেমন পরিবেশ দূষণ কম হচ্ছে। অন্যদিকে, উৎপাদনের মাত্রা আগের তুলনায় বেশি হচ্ছে এবং এর সাথে সাথে সামাজিক পরিবর্তন প্রত্যক্ষ ও পরোক্ষভাবে প্রবাহিত হচ্ছে।\n<br>\n<b>৪. জমিতে উন্নত কীটনাশক ব্যবহারঃ</b> কৃষি আধুনিকীরণের অন্যতম মাধ্যম হলো জমিতে উন্নত বীজ ও কীটনাশকের ব্যবহার। বাংলাদেশের অর্থনীতি কৃষিভিত্তিক অর্থনীতি। গ্রামের অধিকাংশ মানুষ প্রত্যক্ষ ও পরোক্ষভাবে কৃষির ওপর নির্ভরশীল। অতীতে উৎপাদিত ফসলে বিভিন্ন ধরনের রোগের সৃষ্টি হতো এবং বিভিন্ন পোকামাকড় উৎপাদিত ফসল নষ্ট করে ফেলত। এ সমস্যা থেকে উত্তরণের জন্য কোনো ধরনের কীটনাশক ব্যবহার করা হতো না। ফলে জমি থেকে আশানুরূপ ফসল উৎপাদন কল্পনা করতে পারত না। বর্তমানে জমিতে উন্নতমানের বিভিন্ন কীটনাশক ব্যবহার করার ফলে অধিক হারে উৎপাদন বৃদ্ধি পাচ্ছে। এর ফলে একদিকে যেমন কৃষক পরিবার স্বাবলম্বী হচ্ছে। অন্যদিকে, সামাজিক পরিবর্তন অব্যাহত থাকছে।\n<br>\n<b>৫. নতুন পদ্ধতিতে চাষাবাদঃ</b> আধুনিকতার প্রভাবে কৃষক সমাজে ক্রমান্বয়ে নতুন পদ্ধতিতে চাষাবাদের সৃষ্টি হয়েছে। এমন একসময় ছিল যখন কৃষিকাজটি সীমাবদ্ধ ছিল খেতখামারে। কিন্তু বর্তমানে • আধুনিকতার ফলে বন্যার সময় ভাসমান প্লান্ট তৈরি, খাঁচায় মাছ চাষ, বালুতে কুমড়া চাষ, পতিত জমিতে বরই বাগান এবং সারা বছর পাওয়া যায় এমন ফসলের চাষ ব্যাপক জনপ্রিয় লাভ করেছে, যা পূর্বের সময়ে অনেকের মাথাতেই ছিল না। উৎপাদন পদ্ধতির পরিবর্তনের সাথে সাথে সামাজিক পরিবর্তনও বর্তমান সমাজে লক্ষ করা যায়।\n<br>\n<b>৬. জমির মালিকানায়ঃ</b> কৃষিতে আধুনিককীকরণের ফলে অল্প শ্রমে কম অর্থ ব্যয়ে জমিতে অধিক পরিমাণে ফসল উৎপাদন করা যাচ্ছে। এর ফলে অধিক লাভের আশায় জমি ক্রয়ের প্রতি মানুষের আগ্রহ সৃষ্টি হচ্ছে। যার কারণে ধনী কৃষকেরা অধিক জমির মালিক, হচ্ছে আর গরিব কৃষকরা অতিমাত্রায় ভূমিহীন হয়ে পড়ছে। অর্থাৎ এক্ষেত্রে পুঁজিবাদের বৈশিষ্ট্য লক্ষ করা যাচ্ছে।\n<br>\n<b>৭. যোগাযোগ ব্যবস্থার উন্নতিঃ</b> আধুনিকায়নের ফলে যোগাযোগ ব্যবস্থার উন্নতি হচ্ছে। পূর্বে রাস্তাঘাট তেমন উন্নত ছিল না। যাতায়াতের জন্য সহজলভ্য কোনো যানবাহন পাওয়া যেত না। বেশিরভাগ মানুষ এক স্থান থেকে অন্য স্থানে পায়ে হেঁটে যাতায়াত করতো। ফলে মানুষ কোনো কাজ করতে গেলে যথাসময়ে সম্পন্ন করতে পারত না। বর্তমানে যোগাযোগ ব্যবস্থার উন্নয়ন মানুষের যাতায়াতকে সহজ করে তুলছে। এমনকি গ্রামে ছোট ছোট পিচ ঢালা রাস্তাও লক্ষ করা যাচ্ছে। ফলে গ্রামের কৃষকরা তাদের সব দ্রব্যসামগ্রী সহজে এক স্থান থেকে অন্য স্থানে পরিবহণ করতে পারছে।\n<br>\n<b>৮. কর্মক্ষেত্র সৃষ্টি ও স্থানান্তরঃ</b> কৃষির আধুনিকায়নের ফলে কৃষক সমাজে নানা ধরনের কর্মক্ষেত্রের সৃষ্টি হচ্ছে! উৎপাদনের বহুমুখিতা কৃষক সমাজের মাঝে ক্রমান্বয়ে বেড়েই চলেছে। এটি আধুনিকতার ফল। পূর্বে মানুষের পেশায় বহুমাত্রিকতা ছিল না, বাবা যা করতো ছেলে তাই করতো। কৃষক সমাজের উৎপাদন ব্যবস্থা হলো মৌসুমভিত্তিক। মৌসুমভিত্তিক উৎপাদনের পর বাকি সময় কৃষকরা কর্মহীন হয়ে পড়ে। কর্মহীন সময়টিকে কর্মমুখী করার জন্য এবং অধিক সম্পদের আশায় এক স্থান থেকে অন্য স্থানে গমন করে। এটিও আধুনিকতার ফসল। এর মাধ্যমে সমাজ প্রতিনিয়ত পরিবর্তিত হচ্ছে।\n<br>\n<b>৯. শ্রমের অপচয় রোধঃ</b> কৃষি আধুনিকায়নের মাধ্যমে কৃষিশ্রমের অপচয় রোধ হচ্ছে। মান্ধাতার আমলের চাষ পদ্ধতি ব্যবহার করার ফলে একদিকে যেমন উৎপাদন কম হচ্ছে। অন্যদিকে, সময় ও শ্রম অপচয় হচ্ছে। সনাতন পদ্ধতিতে চাষাবাদ করে একজন কৃষক যে পরিমাণে ফসল উৎপাদন করতে পারে আধুনিক প্রযুক্তি ব্যবহারের মাধ্যমে তার কয়েকগুণ বেশি উৎপাদন করা সম্ভব। অল্প সময় ও শ্রমের বিনিময়ে অধিক উৎপাদনের ফলে পরিবারের চাহিদা সম্পূর্ণরূপে মিটানোর মধ্য দিয়ে জীবনমানের পরিবর্তন হচ্ছে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, বর্তমানে কৃষির আধুনিকায়নের ফলে সনাতনী চাষাবাদ ভেঙে আধুনিক চাষাবাদ, লাঙল জোয়ালের পরিবর্তে চাষাবাদে আধুনিক যন্ত্রপাতি, সেচ ব্যবস্থার উন্নয়ন, উন্নত সার প্রয়োগ, জমিতে উন্নত কীটনাশক ব্যবহারের মাধ্যমে কৃষক তার জমি থেকে 'অধিকহারে ফসল উৎপাদন করছে। ফলে কৃষকের মাঝে চাষাবাদে অনীহা দূর হচ্ছে। অধিকহারে উৎপাদনের মাধ্যমে কৃষক সমাজের উন্নয়ন ঘটছে। এর সাথে সামাজিক পরিবর্তনও লক্ষ করা যাচ্ছে।",
        "year": "3rd",
        "exam_year": "2019",
        "sl": "১৫",
        "section": "গ-বিভাগ",
        "id": "232003_2019_03_15",
        "type": "Board"
    },
    {
        "code": "232003",
        "question": "বাংলাদেশে গ্রামীণ দারিদ্র্য দূরীকরণের বাধাসমূহ আলোচনা কর।",
        "answer": "<b>ভূমিকাঃ</b> বাংলাদেশ বিশ্বের দারিদ্র্যপীড়িত দেশগুলোর মধ্যে অন্যতম। এদেশের অধিকাংশ মানুষ ভয়াবহ দারিদ্র্য ও চরম দুঃখদুর্দশার মধ্যে মানবেতর জীবনযাপন করছে। সুদূর অতীতেও বাংলাদেশের সাধারণ মানুষের অবস্থা তেমন ভালো ছিল না। কিংবদন্তির সোনার বাংলা সাধারণ মানুষের নিকট বাস্তবায়িত ছিল না। স্বাধীনতা পরবর্তীকালে বাংলাদেশের আর্থসামাজিক অবস্থা দিন দিন বিপর্যয়ের দিকে ধাবিত হয়। বাংলাদেশের চূড়ান্ত আপেক্ষিক দারিদ্র্য সময়ের ক্রমধারায় ক্রমশ বেড়েই চলেছে।\n<br>\n<b>❑ বাংলাদেশে গ্রামীণ দারিদ্র্য দূরীকরণে বাধাঃ</b> বাংলাদেশে গ্রামীণ দারিদ্র্য দূরীকরণে যে বাধাসমূহ পরিলক্ষিত হয় তা নিম্নরূপ-\n<br>\n<b>১. জনসংখ্যা সমস্যাঃ</b> অতিরিক্ত জনসংখ্যাই বাংলাদেশের দারিদ্র্য দূরীকরণের ক্ষেত্রে প্রধান বাধা বা অন্তরায় হিসেবে কাজ করে। জনসংখ্যা নিয়ন্ত্রণ করতে না পারলে বাংলাদেশের মানুষের মাথাপিছু আয় কমে যাবে। ফলে প্রকৃত দারিদ্র্য বিরাজ করবে। বাংলাদেশের জনসংখ্যার অনুপাতে কর্মসংস্থান বাড়ছে না এজন্য দরিদ্রতা প্রকট আকার ধারণ করছে।\n<br>\n<b>২. মুদ্রাস্ফীতিঃ</b> অধিক জনসংখ্যার ফলে বাংলাদেশে মুদ্রাস্ফীতি ক্রমাগত বেড়েই চলছে। ফলে দরিদ্র জনগোষ্ঠী আরও বেশি দরিদ্র হচ্ছে। তাই বলা যায়, অত্যধিক মুদ্রাস্ফীতি বাংলাদেশে দারিদ্র্য দূরীকরণের ক্ষেত্রে বাধা হিসেবে কাজ করছে।\n<br>\n<b>৩. সুনির্দিষ্ট জাতীয় নীতিমালা প্রণয়নের অভাবঃ</b> বাংলাদেশে যেসব আর্থসামাজিক নীতিমালা প্রণীত হয় সেগুলো কাগজে- কলমে থাকলেও সঠিক বাস্তবায়ন ঘটে না। ফলে দেখা যায় যে, নীতিমালাগুলো দরিদ্র জনগোষ্ঠীকে সুযোগ সুবিধা যথাযথভাবে প্রদান করতে পারে না, যা দারিদ্র্য দূরীকরণে বাঁধা হিসেবে কাজ করছে।\n<br>\n<b>৪. অনুন্নত পরিবহণ ও যোগাযোগ ব্যবস্থাঃ</b> ব্যবসা বাণিজ্যের উন্নয়নের জন্য সুষ্ঠু যোগাযোগ ও পরিবহণ ব‍্যবস্থা একান্ত জরুরি। এর পাশাপাশি দুর্যোগ মোকাবিলা, বাজারজাতকরণ, অর্থনৈতিক কাঠামো উন্নয়ন করার ক্ষেত্রে যাতায়াত ও যোগাযোগ ব্যবস্থার কোনো বিকল্প নেই। কিন্তু বাংলাদেশে অনুন্নত যোগাযোগ ব্যবস্থার কারণে গ্রামীণ লোকজন তাদের পণ্যের ন্যায্য মূল্য পাচ্ছে না। ফলে তারা তাদের দরিদ্র অবস্থার পরিবর্তন ঘটাতে পারছে না।\n<br>\n<b>৫. প্রাতিষ্ঠানিক ঋণের অভাবঃ</b> প্রচলিত প্রাতিষ্ঠানিক কৃষি ও অন্যান্য খাতে ঋণের অপ্রতুলতার কারণে দেশের গরিব মানুষেরা টাকা ঋণ নিতে পারে না। ফলে তারা তাদের স্বল্প আয়ের টাকা সঞ্চয় করতে পারে না। তারা তাদের দৈনন্দিন কাজেই সব টাকা ব্যয় করে থাকে। যদি প্রাতিষ্ঠানিক ঋণের সহজলভ্যতা থাকত তাহলে দরিদ্র ব্যক্তিরা তাদের অবস্থার পরিবর্তন করতে পারত।\n<br>\n<b>৬. সম্পদের সুষ্ঠু বণ্টনের অভাবঃ</b> বাংলাদেশের মতো উন্নয়নশীল দেশসমূহের দারিদ্র্যের অন্যতম কারণ হচ্ছে সম্পদ ও প্রাপ্ত সুযোগ সুবিধার অভাব। সম্পদের সুষ্ঠু ব্যবহার নিশ্চিত হলে বাংলাদেশের দারিদ্র্য বহুলাংশে কমে যেত। কিন্তু সম্পদের সুষ্ঠু ব্যবহার ঘটে না, ফলে দরিদ্র জনগোষ্ঠী দারিদ্র্যের ছোবল থেকে মুক্তি পাচ্ছে না।\n<br>\n<b>৭. সামাজিক নিরাপত্তা কর্মসূচির অভাবঃ</b> বাংলাদেশ একটি গ্রাম প্রধান দেশ। এদেশের অধিকাংশ মানুষ গ্রামে বসবাস করে। কিন্তু বাংলাদেশে গ্রামভিত্তিক তেমন সামাজিক নিরাপত্তামূলক কোনো কর্মসূচি গড়ে উঠেনি। ফলে বাংলাদেশের গ্রামীণ সম্প্রদায়ের মানুষ আয়, উন্নয়ন সম্পর্কে অবগত হতে পারে না কিংবা দারিদ্র্য দূরীকরণের উপায় সম্পর্কে জানতে পারে না। ফলে দেখা যাচ্ছে যে বাংলাদেশে গ্রামীণ দারিদ্র্য দূরীকরণে এ সম্পর্কিত সামাজিক কর্মসূচির যথাযথ বাস্তবায়ন না হওয়ায় দারিদ্র্য বাড়ছে।\n<br>\n<b>৮. রাজনৈতিক অস্থিতিশীলতাঃ</b> বহুমুখী উৎপাদনশীল পদক্ষেপের সফল বাস্তবায়নের অন্যতম পূর্বশর্ত হচ্ছে রাজনৈতিক স্থিতিশীলতা। রাজনৈতিক ক্ষেত্রে পার্টিগত উদ্দেশ্যপ্রণোদিত্ বিচ্ছিন্ন কর্মসূচি ও তথাকথিত বিপ্লবের মাধ্যমে দরিদ্রতার গতিরোধ করা সম্ভব নয়। বাংলাদেশে বিভিন্ন সময়ে রাজনৈতিক অস্থিরতার কারণে হরতাল, ধর্মঘটে অর্থনৈতিক প্রবৃদ্ধি বাধাগ্রস্ত হয়, যা দারিদ্র্য দূরীকরণে বাধা হিসেবে কাজ করে।\n<br>\n<b>৯. শিক্ষার অভাবঃ</b> শিক্ষিত জনগোষ্ঠী সচেতন ও বস্তুনিষ্ঠ দৃষ্টিভঙ্গির অধিকারী হয়ে থাকে। আনুষ্ঠানিক ও অনানুষ্ঠানিক শিক্ষার অভাবে জনগণের মধ্যে অজ্ঞতা থাকে, যা তাদের উন্নয়নের পথে প্রধান বাধা হিসেবে কাজ করে। বাংলাদেশের অধিকাংশ মানুষ প্রায়োগিক শিক্ষায় শিক্ষিত নয়, যার ফলে তারা তাদের জীবনে উন্নয়ন ঘটাতে পারে না।\n<br>\n<b>১০. কারিগরি জ্ঞানের অভাবঃ</b> বাংলাদেশে যে শিক্ষাব্যবস্থা প্রচলিত রয়েছে সেখানে কারিগরি ক্ষেত্রে তেমন অগ্রগতি দেখা যায় না। সবাই তাত্ত্বিক জ্ঞানে পারদর্শী হলেও প্রায়োগিক দিক থেকে উন্নত নয়। ফলে দেখা যাচ্ছে যে, জীবনমুখী শিক্ষার অভাবে অধিকাংশ মানুষ দরিদ্রতার শিকার হচ্ছে।\n<br>\n<b>১১. কুসংস্কারে বিশ্বাসঃ</b> গ্রামের অধিকাংশ মানুষ এখনো পূর্বের কুসংস্কারে বিশ্বাসী। তারা জনসংখ্যা নিয়ন্ত্রণে পরিবার পরিকল্পনা পদ্ধতি গ্রহণ করেন না। উপরন্তু তারা বিশ্বাস করে যে, মুখ দিয়েছেন যিনি আহারও মিলাবেন তিনি।\" ফলে জনসংখ্যা বৃদ্ধি পায়, যা বাংলাদেশের দরিদ্র জনগোষ্ঠীর জন্য ভয়াবহ রূপধারণ করেছে।\n<br>\n<b>১২. সামাজিক জরিপ ও গবেষণার অভাবঃ</b> দরিদ্রতার কারণ, প্রকৃতি, প্রভাব ও ব্যাপকতা সম্পর্কে ব্যাপক ও বস্তুনিষ্ঠ তথ্যসংগ্রহের প্রয়োজন। যার মাধ্যমে একটি অঞ্চলের কিংবা দেশের সার্বিক চিত্র ফুটে ওঠে। কিন্তু বাংলাদেশে বস্তুনিষ্ঠ জরিপ কার্য পরিচালনা সবসময় করা হয় না। ফলে দেখা যায় যে, পরিকল্পনার বিষয় ঠিক থাকলেও বাস্তবায়নে গলদ থেকে যায়, যা বাংলাদেশের দারিদ্র্য পরিস্থিতিকে আরও সংকটময় করে তোলে।\n<br>\n<b>উপসংহারঃ</b> উপর্যুক্ত আলোচনার পরিপ্রেক্ষিতে বলা যায় যে, বাংলাদেশে দারিদ্র্যের আকার বর্তমানে চরম সংকটময় রূপ লাভ করেছে। দারিদ্র্যের অভিসম্পাত থেকে মানুষের ব্যক্তিগত, পারিবারিক, সামাজিক কিংবা অর্থনৈতিক জীবনের কোনো দিকই মুক্ত নয়। আমাদের উচিত হবে যেসব বিষয় আমাদের দরিদ্রতার জন্য দায়ী সেসব বিষয় চিহ্নিত করে যথাযথ ব্যবস্থা গ্রহণের মাধ্যমে দারিদ্র্যকে সমূলে বাংলাদেশের মাটি থেকে উৎপাটন করা।",
        "year": "3rd",
        "exam_year": "2019",
        "sl": "১৬",
        "section": "গ-বিভাগ",
        "id": "232003_2019_03_16",
        "type": "Board"
    },
    {
        "code": "232003",
        "question": "বাংলাদেশের পল্লি উন্নয়নে স্থানীয় সরকারের ভূমিকা আলোচনা কর।",
        "answer": "<b>ভূমিকাঃ</b> স্থানীয় সরকার বলতে শাসনব্যবস্থার সুবিধার্থে রাষ্ট্রের ক্ষুদ্র ক্ষুদ্র, এলাকার জনগণের নির্বাচিত প্রতিনিধিদের দ্বারা পরিচালিত স্থানীয় শাসনব্যবস্থাকে বুঝায়। স্থানীয় সরকার মূলত সম্প্রদায়ের কল্যাণে বিভিন্ন সেবামূলক কাজ পরিচালনা করার এক পদ্ধতি বিশেষ। উন্নয়নসংক্রান্ত সরকারি পরিকল্পনা ও প্রকল্প বাস্তবায়নে এলাকার স্থানীয় সরকার গুরুত্বপূর্ণ ভূমিকা পালন করে থাকে।\n<br>\n<b>❑ গ্রামীণ উন্নয়নে স্থানীয় সরকারের গুরুত্বঃ</b> গ্রামীণ উন্নয়নে স্থানীয় সরকারের ভূমিকা অত্যন্ত গুরুত্বপূর্ণ। কেননা গ্রামে শতকরা ৮০ ভাগ লোক বাস করে এবং স্থানীয় সরকার তাদের প্রতিনিধিত্ব করে থাকে। বাংলাদেশের স্থানীয় সরকারের গুরুত্ব সম্পর্কে নিম্নে বর্ণনা করা হলো-\n<br>\n<b>১. গ্রামীণ উন্নয়নে গ্রাম পরিষদঃ</b> গ্রামীণ উন্নয়নে স্থানীয় সরকারের চারটি স্তরের মধ্যে গ্রাম পরিষদের তেমন কোনো ভূমিকা লক্ষ করা যায় না। মূলত ইউনিয়ন পরিষদের পরামর্শক্রমে গ্রাম পরিষদ গ্রামীণ জনগণকে, একত্রিতকরণ, অসহায় মানুষদের সম্পর্কে ইউনিয়ন পরিষদকে অবহিত করা প্রভৃতি কাজ করে থাকে।\n<br>\n<b>২. গ্রামীণ উন্নয়নে ইউনিয়ন পরিষদঃ</b> বাংলাদেশের গ্রামাঞ্চলে ইউনিয়ন পরিষদই সামগ্রিক উন্নয়ন কর্মকাণ্ড পরিচালনা করে থাকে। গ্রামীণ উন্নয়নে ইউনিয়ন পরিষদের ভূমিকা ব্যাপক ও বিস্তৃত। \n<br>\n<b>৩. যোগাযোগ ব্যবস্থার উন্নয়নঃ</b> গ্রামীণ এলাকার রাস্তাঘাট, কালভার্ট নির্মাণ, মেরামত ও সংরক্ষণ প্রভৃতি কাজ ইউনিয়ন পরিষদের তত্ত্বাবধানে পরিচালিত হয়।\n<br>\n<b>৪. বিচারসম্পন্নঃ</b> গ্রামীণ এলাকার ছোটখাটো বিচারের প্রয়োজন হলে গ্রামের মেম্বার ও চেয়ারম্যান তা সম্পন্ন করে থাকেন।\n<br>\n<b>৫. বিভিন্ন ধরনের ভাতাঃ</b> ইউনিয়ন পরিষদ বিভিন্ন ধরনের ভাতা প্রদান করে থাকে। সাধারণত সরকারি অনুদানগুলোই তাদের মাধ্যমে এসব ব্যক্তিরা পেয়ে থাকে।\n<br>\n<b>৬. কৃষি উন্নয়নঃ</b> সরকার ইউনিয়ন পরিষদের মাধ্যমে উন্নতমানের সার, বীজ, কীটনাশক কৃষকদের মাঝে বিতরণ করে থাকে। এছাড়া জন্ম নিবন্ধন প্রদান, দরিদ্রকে সাহায্য করা, বিশুদ্ধ পানির ব্যবস্থা প্রভৃতি কাজ করে থাকে।\n<br>\n<b>উপসংহারঃ</b> পরিশেষে বলা যায় যে, বাংলাদেশে স্থানীয় সরকারের সেসব স্তর রয়েছে সবাই গ্রামীণ তথা পল্লি উন্নয়নে গুরুত্বপূর্ণ ভূমিকা পালন করে থাকে। পল্লির সামগ্রিক উন্নয়ন নির্ভর করে স্থানীয় সরকারের ওপর। এক্ষেত্রে স্থানীয় সরকার সীমিতসংখ্যক জনগোষ্ঠীর দায়িত্ব পালন করলেও স্থানীয় সরকার ছাড়া গ্রামীণ উন্নয়ন কখনোই সম্ভব নয়।",
        "year": "3rd",
        "exam_year": "2019",
        "sl": "১৭",
        "section": "গ-বিভাগ",
        "id": "232003_2019_03_17",
        "type": "Board"
    }
]